---
title: "Safarilly Merk"
translationKey: "safarilly"

date: 2025-01-09

thumb: brand_safarilly.webp
color: 'orange'
resize: 1

official: "https://nietdathetuitmaakt.nl/product-categorie/safarilly/"
layout: "horizontal"

categories: ["ontwerpen"]
tags: ["merk"]
---

**Safarilly** (_Safari + Really?_) is een (hoofd)merk van mijn [Nederlandse webshop](https://nietdathetuitmaakt.nl).

Zoals verwacht focust dit merk op **natuur** en **(safari)dieren**. Het bevat vrijwel exclusief schattige, taalloze illustraties van dieren en natuurlijke elementen. Of, meer specifiek, dieren die iets doen dat lief of grappig is ... maar ook onnodig wegens hun natuurlijke eigenschappen.

Bijvoorbeeld, een giraffe die een ladder gebruikt om een hogere plek te bereiken. Terwij ze ook gewoon hun nek hadden kunnen strekken, natuurlijk. Vandaar de naam: _... really!?_

De belangrijkste doelgroep zijn zij met een affiniteit voor natuur en dieren. Een speciale focus ligt op kinderen/tieners en zij die een warme/schattige uitstraling willen. Omdat er geen taal nodig is, behalve misschien de universele taal van natuur en flauwe humor, is het een internationaal merk.

Het is veruit het meest intensieve merk voor mij, omdat elk ontwerp een volledig nieuwe, gedetailleerde, full-color illustratie van nieuwe diersoorten vereist. En dan ook nog binnen een specifieke visuele stijl, terwijl het zonder woorden een grap moet uitbeelden. Dat is, echter, waarschijnlijk ook waarom het een van de meest geliefde merken is en de uiteindelijke producten (in mijn ogen) er vaak het beste uitzien.