---
title: "Death by Digits"
translationKey: "death-by-digits"
date: 2025-12-26

thumb: death_by_digits.webp
color: 'black'

official: "https://pandaqi.com/death-by-digits/"
devlog: https://pandaqi.com/blog/boardgames/death-by-digits/

resize: 1

categories: ["ontwerpen", "programmeren"]
tags: ["bordspel", "website"]
---

_Death by Digits_ is een versimpeld cluedo-achtig kaartspel. Aan het begin van het spel wordt de hele stapel genummerde kaarten over de spelers verdeeld ... maar enkele worden stiekem achtergehouden. Die worden opzij gelegd, gesloten, ongezien. Je wint het spel als je de eerste bent die (correct) raadt welke getallen er missen in jouw potje!

Elke beurt doe je één van drie acties om meer informatie te krijgen over wat andere spelers in de hand hebben (zoals hun hoogste/laagste kaart raden), of wat er in de gedeelde "bewijsstapel" in het midden van de tafel ligt. Gebruik je gelimiteerde zetten tactisch om als eerste uit te vogelen welke kaarten onderdeel zijn van de moord!

## Bijzonderheden

Dit is een hele simpele opzet die ik altijd al wilde gebruiken voor een spel. De afgelopen 5 jaar heb ik zeker tien keer een vaag idee opgeschreven voor een "cluedo-achtig kaartspel" en "detective met getallen". Maar allemaal gingen ze nergens heen, omdat ik geen concrete simpele regels vond om het uit te voeren. Geen concrete acties en doelen zodat je over tijd meer informatie kreeg, maar zonder dat het té makkelijk of moeilijk werd.

Totdat, na genoeg tijd of misschien ervaring met spellen maken, ik plots deze regels zag.

Het uiteindelijke spel werd zelfs zo simpel en gestroomlijnd dat het praktisch in één weekend volledig is gemaakt.

Het is zeldzaam voor mij om zo lang met een idee te sleuren, zonder het op te geven _of_ de oplossing te vinden. Ik denk dat het enige andere project in deze trant is dat ik al jarenlang een "spel zoals Weerwolven maar dan beter/sneller" wil maken, wat ik nog steeds niet heb uitgevogeld. Wie weet, ooit.