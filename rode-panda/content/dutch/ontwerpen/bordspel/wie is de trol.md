---
title: "Wie is de Trol?"
translationKey: "widm"
slug: "wie-is-de-trol"
date: 2020-09-05

thumb: wieisdetrol.webp
color: 'green'

official: "https://pandaqi.com/wie-is-de-trol"

categories: ["ontwerpen", "programmeren", "schrijven"]
tags: ["bordspel", "website", "editorial"]
---

Een (betere) bordspelvariant op het programma _Wie is de Mol?_

Voor als je het niet kent: in dit spel begin je met 10 kandidaten die opdrachten doen om zoveel mogelijk geld in de pot te krijgen. (Als je het spel wint, krijg je dat geld.) Maar ... één iemand is de _mol_ die probeert om stiekem alles te saboteren.

Op de officiële pagina vind je de uitleg _waarom_ ik dit heb gemaakt, inclusief een dagboek _hoe_ ik het heb gemaakt.

En je kan het daar natuurlijk spelen :)

## Bijzonderheden?
Dit spel combineert een _bordspel_ met een _website_.

De website regelt de opdrachten en de tests. (Aan het einde van elke aflevering moet je een test invullen over de mol. Als je de minste antwoorden goed hebt, lig je eruit.) Dit maakt het spel enorm gevarieerd, gelijkend op het echte spel, én vooral snel. (De lijst met opdrachten die kunnen verschijnen is gigantisch.)

Maar 90% van de tijd zit je nog steeds rond een echte tafel, zonder schermen tussen elkaar, een bordspel te spelen.