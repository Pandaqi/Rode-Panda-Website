---
title: "Sleighwell"
translationKey: "sleighwell"
date: 2024-12-12

thumb: sleighwell.webp
color: 'blue'

official: "https://pandaqi.com/sleighwell/"
devlog: https://pandaqi.com/blog/boardgames/sleighwell/

resize: 1

categories: ["ontwerpen", "programmeren"]
tags: ["bordspel", "website"]
---

_Sleighwell_ is een coöperatief spel over samen Kerstcadeau's afleveren bij de juiste huizen.

Elke beurt maak je dezelfde keuze: of je **speelt een tegel** (uit je hand), of je **beweegt de arrenslee**.

Tegels moeten geplaatst in numerieke volgorde. Bijvoorbeeld, als de rij al een 2 en een 5 heeft, kan je geen getal eraan vast leggen dat daar nog _tussenin_ zit.

Als je de slee verplaatst, verwijder je alle tegels die je passeert. Maar als je op een huis eindigt ... en je hebt precies de juiste tegels verzameld ... dan scoor je dat huis!

Dit simpele mechanisme geeft echt het gevoel van rondvliegen in een slee en haasten om pakjes af te leveren, gezamenlijk. Het coöperatieve aspect was er al vanaf het begin, en heb ik uit alle macht vastgehouden, want het past zoveel beter bij luchtige familiespellen om tijdens Kerstmis even te doen.

## Bijzonderheden

Tot mijn eigen verbazing is dit mijn eerste (pure) tegellegspel, en een van mijn eerste coöperatieve spellen. Al mijn vorige ideeën voor zulke spellen werkten niet of kwamen blijkbaar nooit af.

Misschien dat de strakke deadline (en thema) van Kerstmis hielp met het afmaken. (Ik publiceerde het spel een volledig _jaar_ na het maken, zodat ik nog wat meer tijd had voor het afwerken.)

Het toonde mij dat ik meer van dit soort tegellegspellen moet maken. Ze vereisen minder materiaal, minder code/design van mijn kant, maar openen een wereld van mogelijkheden omdat de tegels steeds andere borden vormen. (Mits je natuurlijk de juiste regels eraan verbindt.)

Ik denk dat het spel zo goed werkt omdat deze kernregels uit zichzelf gebalanceerd zijn.

* De "speel een tegel" actie voegt tegels toe, de "beweeg de slee" actie verwijdert ze.
* Je wilt meer tegels zodat de slee ergens heen kan en de juiste pakjes vindt, maar méér tegels zorgt ook dat je steeds minder _nummers_ mag plaatsen.

Natuurlijk verandert zo'n coöperatief spel al snel richting valsspelen zodra spelers _sterk hinten_ welke kaarten ze in de hand hebben, maar dat is simpelweg onderdeel van het plezier ;) 