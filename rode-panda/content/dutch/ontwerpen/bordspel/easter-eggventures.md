---
title: "Easter Eggventures"
translationKey: "easter-eggventures"
date: 2025-03-26

thumb: easter_eggventures.webp
color: 'pink'

official: "https://pandaqi.com/easter-eggventures/"
devlog: https://pandaqi.com/blog/boardgames/easter-eggventures/

resize: 3

categories: ["ontwerpen", "programmeren"]
tags: ["bordspel", "website"]
---

_Easter Eggventures_ is een verzameling simpele familiespellen met een Paasthema. Buiten een gedeeld thema en visuele stijl zijn de spellen volledig uniek. Ze gebruiken simpele regels en materiaal om iets in de buurt van een eierzoektocht te simuleren, zoals een _omgekeerde_ eierzoektocht of eentje waar slechts één specifiek _geheim ei_ punten scoort voor jou.

Het project bevat de volgende 5 spellen.

* [Bunny Bidding](https://pandaqi.com/easter-eggventures/play/bunny-bidding/): gebruik je beste kaarten om aanbiedingen te winnen, maar het liefst alleen degene die het geheime ei bevatten die voor jou punten scoort.
* [Egghunt Esports](https://pandaqi.com/easter-eggventures/play/egghunt-esports/): ontdek de locaties van de beste eieren en pak ze, zonder ooit de arena te betreden of deze waardevolle informatie aan je tegenstanders te geven.
* [Reggverse Riddles](https://pandaqi.com/easter-eggventures/play/reggverse-riddles/): win de omgekeerde eierzoektocht door geniepig te veranderen waar eieren liggen vlak voordat je gaat kijken.
* [Chicken Colorout](https://pandaqi.com/easter-eggventures/play/chicken-colorout/): wees de eerste om al je eieren te verstoppen in een omgeving gevuld met kinderen (en andere krachten) die ze maar al te graag willen vinden.
* [Quizhide Queaster](https://pandaqi.com/easter-eggventures/play/quizhide-queaster): het ene team verstopt de eieren, de andere zoekt, maar communicatie verloopt jammer genoeg slechts via vage, dromerige illustraties.

Bezoek de officiële projectpagina voor meer informatie en eventuele updates.

## Bijzonderheden

Ik ontwikkel regelmatig bordspellen voor feestdagen. Want dat is _het_ moment dat mensen met de familie zulke spellen spelen (ook voor mijn familie) en het geeft een mooie _deadline_ voor het afmaken van dat spel.

Zo besloot ik dus wat ideeën op te schrijven voor een Paasspel. Uiteindelijk kreeg ik slechts één idee op papier en ik vond het maar matig.

Toen ik maanden later terug kwam, nam ik de tijd om flink betere ideeën te brainstormen---en plotseling had ik er veel te veel!

Zoals te verwachten, als je mij kent, heb ik ze allemaal gemaakt en onder deze gedeelde noemer geplaatst.

Dit was de eerste keer dat ik meerdere ideeën (die hetzelfde idee of project hoorden te zijn) langs elkaar heb ontwikkeld, ze allemaal heb afgemaakt, en ze goed genoeg vond om ze tegelijkertijd als één groot project uit te brengen. (Meestal als ik twijfel over de richting van een project, kies ik uiteindelijk maar één richting en dat is het.)

Ook deed ik dit terwijl ik hartstikke ziek was. Voor bijna twee maanden, tot vlak na Pasen, werd ik geveld door een naar virus dat maar niet wilde verdwijnen. Ik verwacht dan ook half dat er nog allerlei domme foutjes her en der door het project zitten, want mijn hoofd was er totaal niet bij.

(Als ik niet zo ziek was geworden, voor zo lang, had dit project waarschijnlijk niet bestaan. Dan was ik niet gedwongen om mijn eigenlijke werk te pauzeren en had mezelf niet toegestaan om wekenlang een beetje aan te klooien met deze ideeën voor Paasspellen.)