---
title: "Hasty Accusations"
translationKey: "hasty_accusations"
date: 2025-01-12

thumb: hasty_accusations.webp
color: 'black'

official: "https://pandaqi.com/hasty-accusations/"
devlog: https://pandaqi.com/blog/boardgames/hasty-accusations/

resize: 2

categories: ["ontwerpen", "programmeren"]
tags: ["bordspel", "website"]
---

_Hasty Accusations_ is een bordspel waarin je jouw geheime karakters in leven wilt houden terwijl je de andere stiekem uit de weg ruimt.

Je beurt is altijd hetzelfde: speel één kaart (gedekt) bij een karakter.

Zodra het vergrootglas reset, echter, wordt de _grootste_ stapel onderzocht. Alle kaarten worden één voor één onthult en uitgevoerd, en tja, als de gevreesde Murder kaart daarbij zit ...

Probeer je karakters te redden. Maar doe het subtiel, want zodra mensen zeker weten welk karakter bij jou hoort, is alle hoop verloren ...

## Bijzonderheden

Dit spel had een reis die zowel extreem moeilijk als extreem makkelijk was.

Het kernidee kwam bijna 100% uitgewerkt in mij op. (Speel geheime kaarten bij karakters, eens in de zoveel tijd "triggert" de grootste stapel en wordt eentje misschien vermoord, totdat slechts één karakter overblijft.)

Tegelijkertijd had dit eerste idee één kleine toevoeging die me lange tijd in de war stuurde: het was een "hidden traitor" spel. Slechts één van de spelers had een geheim karakter dat ze wilden beschermen. Alle andere spelers waren (zonder het zeker te weten) onderdeel van het andere team die probeerde de traitor te ontmaskeren.

Dit leek een sterk idee. Maar nadat ik 10 versies op een rij faalde om dat toe te passen ... haalde ik het gewoon _weg_ en werkte het spel meteen perfect.

Daarnaast dwong dit spel mij om mijn code (van de game studio website, die het materiaal genereert) verder te verbeteren. (De kaarten hebben wat gecompliceerde onderdelen, zoals gedraaide foto's en opgemaakte tekst, wat mij forceerde om dat allemaal te ondersteunen.)