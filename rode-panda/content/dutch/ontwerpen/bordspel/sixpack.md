---
title: "Sixpack"
translationKey: "sixpack"
date: 2023-10-20

thumb: sixpack.webp
color: 'purple'
resize: 2

official: "https://pandaqi.com/sixpack"

categories: ["ontwerpen", "programmeren", "schrijven"]
tags: ["bordspel", "website", "editorial"]
---

_Sixpack_ is een snel kaartspel. Elke ronde speelt men _tegelijkertijd_ een geheime kaart. Dan worden ze onthuld en afgehandeld volgens drie simpele regels:

* Dubbele cijfers gaan weg
* Kaarten worden bekeken van laag naar hoog, en geplaatst op de stapel met het dichtstbijzijnde getal
* De hoogste kaart (6) of kaarten die nergens passen, _winnen_ een stapel.

Jouw taak is om regelmatig stapels te winnen (en niet je kaarten steeds te moeten weggooien). Want het aantal kaarten in je hand is jouw score aan het einde!

Lees een diepgaand [ontwikkelaarsdagboek](https://pandaqi.com/blog/boardgames/sixpack) op mijn Engelse spellenblog.

## Bijzonderheden

Meestal als je een spel ontwerpt, besteed je de meeste tijd aan het uitvogelen, testen en balanceren van de _regels_. Het mechanische ontwerp, niet het visuele ontwerp. Want daarvoor houd je weinig tijd over.

Maar dit spel had zulke simpele regels---en was direct geïnspireerd door een ander spel---dat ik véél meer tijd aan de grafische kant van kaarten kon besteden! Dit leerde mij weer een hoop over design én maakt dit spel uiteindelijk heel kleurrijk, aantrekkelijk en professioneel.

Het is ook waarschijnlijk de eerste keer dat ik een spel speel, direct erdoor geïnspireerd raak, en twee uur later al de regels heb vastgelegd van een nieuw spelidee.

Ten slotte is het mijn meest "modulaire" spel tot nog toe. Het heeft 15 verschillende kaartsoorten. Maar die gebruik je niet allemaal en hoef je zeker niet allemaal te leren: je kan ze husselen en zelf uitkiezen op de website! Pak de soorten die je leuk lijken en de website combineert ze tot één PDF die je kan printen en spelen. Elke soort voegt simpelweg één "pack" toe aan het materiaal: de getallen 1 tot en met 6 van die speciale soort.