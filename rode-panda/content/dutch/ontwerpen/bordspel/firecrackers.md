---
title: "Firecrackers"
translationKey: "firecrackers"
date: 2024-12-12

thumb: firecrackers.webp
color: 'red'

official: "https://pandaqi.com/firecrackers/"
devlog: https://pandaqi.com/blog/boardgames/firecrackers/

categories: ["ontwerpen", "programmeren"]
tags: ["bordspel", "website"]
---

_Firecrackers_ is een kaartspel geschikt om te spelen met je familie op oudjaarsavond.

Elke beurt krijg je dezelfde keuze: **onthul** de bovenste kaart van je stapel, of **stop**.

Méér kaarten onthullen stelt je in staat om beter vuurwerk te kopen uit de winkel. Maar als je een vuurwerk onthult waarvan er nu meer dan 10 op tafel liggen ... explodeer je en krijgt niets.

Een simpel maar spannend "deck-building push-your-luck" spel.

## Bijzonderheden

Volgens mij heb ik nooit eerder zo bewust een spel gemaakt door twee genres samen te gooien.

Ik houd van "deck building" spellen: je begint met je eigen kleine stapeltje kaarten, maar kunt betere kaarten kopen (of je slechtste kaarten verwijderen) gedurende het spel. Je "bouwt" dus als het ware een steeds sterkere stapel.

Ik houd ook van "push your luck" spellen: met extreem simpele regels kunnen deze _constante_ spanning en zorgen opleveren over hoe ver je kunt gaan (met kaarten onthullen).

Dus ik besloot ze te combineren, net op tijd voor de feestdagen. Zoals gewoonlijk---in mijn ervaring---werkt het combineren van twee _bewezen_ ideeën erg goed.

Daarnaast is dit spel onderdeel van een groep spellen die mij dwongen om een véél beter systeem te programmeren voor _tekst weergeven_. Ik wilde namelijk sommige woorden **dikgedrukt** kunnen maken (op speelkaarten), of icoontjes toevoegen (die sneller en mooier zijn dan het woord "goudstukken" uitschrijven).

Veel kaarten in dit spel doen iets met hoeveel goudstukken je mag uitgeven (als je niet explodeert). Dat maakte dit spel een geweldige speeltuin om te experimenteren met _goudstuk icoontjes_ in de kaartteksten!