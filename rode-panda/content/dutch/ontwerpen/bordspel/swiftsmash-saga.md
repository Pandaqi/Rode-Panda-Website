---
title: "SwiftSmash Saga"
translationKey: "swiftsmash-saga"
date: 2025-07-26

thumb: swiftsmash_saga.webp
color: 'green'

official: "https://pandaqi.com/swiftsmash-saga/"
devlog: https://pandaqi.com/blog/boardgames/swiftsmash-saga/

resize: 2

categories: ["ontwerpen", "programmeren"]
tags: ["bordspel", "website"]
---

_SwiftSmash Saga_ is een verzameling van simpele (party) bordspellen. Het zijn allemaal compleet unieke ervaringen, met hun eigen ontwerp en regels, maar ze delen één kernmechanisme: "Je speelt tegelijkertijd (geen beurten), en je voornaamste actie is dat je als snelste de _juiste kaart_ probeert aan te tikken."

Ik heb dit maar de SwiftSmash Mechanic genoemd. En ja, de naam van de reeks komt ook van het feit dat _aantikken_ in de chaos meestal _de kaart smashen_ wordt.

Deze Saga begon bijvoorbeeld met het spel _Cookie Smasher_. In dat spel,

* Speelt iedereen tegelijk een kaart met _eten_ uit hun hand.
* Elke soort eten heeft een andere regel die zegt wanneer het is "vergiftigd". (Bijvoorbeeld: "Ik ben vergeiftigd als ik naast een Fruit lig!")
* De eerste speler die de meest vergiftigde kaart slaat (vergiftigd + hoogste getal), wint die ronde!

Potjes zijn _ongelofelijk snel_, want niemand hoeft ooit te wachten op hun beurt. De spellen ondersteunen _grote groepen_, hebben _zeer simpele regels_, en vereisen enige _fysieke beweging_. In andere woorden, ze zijn ideaal voor feestjes of om te spelen met jonge kinderen die maar niet stil kunnen zitten.

Dit werkte zo goed dat ik al snel een tiental ideeën had voor soortgelijke spellen. Daarom doopte ik één spel om in een hele reeks die elk jaar een paar nieuwe spellen heeft gekregen.

## Bijzonderheden

Ik denk dat deze verzameling ook simpelweg deze titel had kunnen hebben: "Alle Simpelste Spelletjes Die Tiamo Ooit Maakte"

In eerste instantie was het juist _erg lastig_ om het simpel te houden. Want gelijktijdige beurten heeft het grote _nadeel_ dat je een duidelijke volgorde van acties verliest---hetgeen 99% van de bordspellen op draait. Dus ik moest "out of the box" denken en nieuwe perspectieven zoeken voor hoe een spel gespeeld kan worden. In zekere zin is elk uniek spel dus het eindresultaat van de gedachte "maar wat als we het _Gelijktijdige Beurten Probleem_ nou op díe manier oplossen?"

Nadat ik de eerste vijf af had---op het moment dat ik dit schrijf---was ik in staat ze allemaal te versimpelen tot slechts hun kern. Vele spellen in deze reeks zijn simpel genoeg om te spelen op een feestje of met een grote groep (die niet per se "gamers" is). Ik denk zelfs dat je alle spelregels van deze spellen kunt combineren en nog steeds een korter spelregelboekje hebt dan bij een gemiddeld bordspel ;)

Ik leerde veel van dit versimpelingsproces en heb die trucjes zeker toegepast op latere ontwerpen. Sterker nog, in eerste instantie wilde ik deze spellen niet eens zo snel maken, maar ze waren zo _veelbelovend_ dat ik de deadline maar in het jaar 2025 had geforceerd.