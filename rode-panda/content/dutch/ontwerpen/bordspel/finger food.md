---
title: "Finger Food"
translationKey: "fingerfood"
date: 2024-01-25

thumb: finger_food.webp
color: 'pink'

official: "https://pandaqi.com/finger-food"
devlog: https://pandaqi.com/blog/boardgames/finger-food/

categories: ["ontwerpen", "programmeren"]
tags: ["bordspel", "website"]
---

_Finger Food_ is een van mijn "ware" One Paper Games: je hebt echt maar één papiertje nodig en niks anders!

Hoe kan dat? Nou, omdat je speelt met je _vingers_! (En de regels van het spel staan op het bord zelf.)

Elke beurt plaats je één (ongebruikte) vinger op een vakje. Zodra iedereen hun volledige hand heeft gebruikt, is het spel voorbij en scoor je de punten (op basis van de vakjes die je hebt gekozen).

Een goede score behalen is natuurlijk lastiger dan dat. Er is veel interactie tussen vakjes, vingers van je tegenstanders, en speciale uitbreidingen (zoals het _receptenboek_ dat je beloont voor specifieke combinaties van ingrediënten).

Een spel dat extreem makkelijk is te leren en opstarten, terwijl het eindeloze mogelijkheden voor strategie en punten scoren bevat! Print een aantal borden, neem ze mee waarheen je ook gaat, en je kan altijd direct een spelletje spelen met anderen.

## Bijzonderheden

Dit is het eerste bordspel dat je speelt met je vingers, voor zover ik kan zien!

Ook staan de regels dus volledig op elk bord. Sommige vakjes zijn simpelweg gevuld met een korte zin (of plaatje) dat uitlegt hoe een specifiek vakje punten scoort. Sinds ik heb uitgevogeld dat dit mogelijk is (en hoe je dit goed doet), zie ik mezelf nooit meer een apart spelregelboekje maken voor mijn simpelste spellen.

Als laatste zijn de _plaatjes_ van dit spel een ware mix tussen AI en mijn eigen werk. Dit was deels een experiment (hoe kan ik voorkomen dat ik teveel op AI leun en te weinig zelf inbreng?) en deels een benodigde omdat de AI maar _niet_ wilde begrijpen wat ik wilde. Bijna alle plaatjes zijn stevig door mij bewerkt, of uiteindelijk maar helemaal zelf gemaakt.

Het doel was, natuurlijk, om alles terug te brengen tot één coherente stijl zodat je niet eens kunt zien welke paar door mij zijn getekend ;)