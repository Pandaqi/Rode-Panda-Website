---
title: "Magnetmen"
translationKey: "magnetmen"
date: 2025-01-26

thumb: magnetmen.webp
color: 'blue'

official: "https://pandaqi.com/magnetmen/"
devlog: https://pandaqi.com/blog/boardgames/magnetmen/

resize: 1

categories: ["ontwerpen", "programmeren"]
tags: ["bordspel", "website"]
---

_Magnetmen_ is een _One Paper Game_ waarin je zoveel mogelijk punten probeert te grijpen voordat werkelijk iedereen je _afstoot_.

Het is onderdeel van mijn zoektocht naar spellen die absoluut zo _simpel_ en _toegankelijk_ mogelijk zijn. De regels van dit spel zijn zo simpel dat ze volledig _op het papier staan_!

* Tijdens je beurt kruis je één vakje aan (dat nog niet was ingepikt)
* Maar hoe meer je van een type hebt, hoe meer je wordt verboden om aangrenzende vakjes te pakken ( = hoe meer je erdoor wordt "afgestoten").

En toch, als je speelt, zal je diepere strategieën merken en de behoefte om vele beurten vooruit te denken. Want als je dat niet doet, zit je snel vast, afgestoten door _alles_ ;)

## Bijzonderheden

Dit is een ware _One Paper Game_, met de regels op het board. (Hoewel ik dat al drie keer eerder heb gedaan, was deze iteratie weer ietsje beter dan de vorige.)

Het bord zelf is ook simpeler dan veel andere One Paper Games. Doorgaans hebben die kaarten veel extra vakjes nodig om dingen op te schrijven, want ja, _schrijven_ is de enige manier waarop je deze spellen speelt. Dat maakt die borden iets onoverzichtelijker dan gewenst.

Maar met _dit_ spel, het bord is een 8x8 grid van vierkanten, elk met één groot en duidelijk plaatje (van een Magnetmen). Dit zorgt ervoor dat het spel er simpel en aaibaar uitziet---wat zeker de helft van de strijd is als het gaat om mensen overtuigen iets een kans te geven.

De Magnetmen illustrations zijn vrijwel volledig gegenereerd met AI. Die dataset bevat ongelofelijk veel (copyright-vrije) foto's van echte metalen voorwerpen, magneten, apparaten, etcetera. Dit zorgt dat de AI heel goed geloofwaardige poppetjes kan maken alsof ze van die materialen zijn---iets dat ik nauwelijks met de hand zou kunnen tekenen, al gaf je me een half jaar om het te doen.

Ten slotte is het hele spel gemaakt in 2 dagen tijd. (Sneller is niet beter, dat zeg ik niet. Maar het is een _bijzonderheid_ van het spel, daarom noem ik het.)