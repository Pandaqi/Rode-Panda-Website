---
title: "Slippery Slopes"
translationKey: "slippery_slopes"
date: 2024-04-25

thumb: slippery_slopes.webp
color: 'red'

official: "https://pandaqi.com/slippery-slopes"
devlog: https://pandaqi.com/blog/boardgames/slippery-slopes/

categories: ["ontwerpen", "programmeren"]
tags: ["bordspel", "website"]
---

_Slippery Slopes_ is een snel partyspel over woorden communiceren door ze te plaatsen tussen twee extremen.

Tijdens je beurt krijg je een willekeurige verzameling "sliders". Bijvoorbeeld, eentje tussen KOUD en WARM, of eentje tussen JONG en OUD. Vervolgens moet je jouw geheime woord aangeven op deze sliders, zodanig dat de andere spelers kunnen raden wat het is!

* **Simpel voorbeeld**: het woord _opa_ valt waarschijnlijk hoog op de slider "jong-oud"
* **Medium voorbeeld**: waar het woord _broccoli_ valt op de schaal "vies-lekker" hangt af van de actieve speler
* **Moeilijk voorbeeld**: waar zou jij het woord _huis_ plaatsen op de schaal "nederig-arrogant"?!

Dat ... is het hele spel. Ik zei toch dat het een simpel partyspel was? ;)

Hoewel er, zoals altijd, kleine uitbreidingen zijn om dingen lange tijd interessant te houden.

## Bijzonderheden

Ik blijf het zeggen, maar dit zijn waarschijnlijk de kortste spelregels die ik ooit heb gemaakt, zelfs inclusief uitbreidingen en opmerkingen. En als het aankomt op snelle partyspellen, zijn kortere regels natuurlijk altijd _beter_!

Vrijwel alles aan dit spel wordt _gegenereerd_ op mijn website. De sliders (jong-oud, koud-warm, ...) worden gekozen uit een lijst van bijna 100 opties, door mij handmatig samengesteld. Die golfjes in de achtergrond van het hele ontwerp worden ook door de computer ter plekke getekend (met de _sinus_ functie, voor wie het interesseert). Alleen de actie-icoontjes (de eerste uitbreiding) zijn met de hand getekend en hebben dus een vast uiterlijk.

Het is ook de eerste keer dat ik een oud idee zo bewust en duidelijk verbeter.

Wat bedoel ik daarmee? Nou, verleden jaar publiceerde ik [That's Amorphe](https://pandaqi.com/thats-amorphe) en [That's Amorphe Pictures](https://pandaqi.com/thats-amorphe-pictures). Beide zijn partyspellen met hetzelfde kernidee, maar uitgevoerd op hele andere wijze. Dit spel---Slippery Slopes---ontstond letterlijk toen ik terugkeek op de geleerde lessen van _That's Amorphe_ en dacht hoe ik dat kon verbeteren en aanscherpen.

(Dit gaat natuurlijk veel vaker gebeuren vanaf nu, aangezien ik inmiddels een groot portfolio oudere spelprojecten heb. Dus dan heb je daadwerkelijk iets om op terug te kijken en te verbeteren vijf jaar later.)