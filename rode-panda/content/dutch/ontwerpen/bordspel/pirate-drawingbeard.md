---
title: "Pirate Drawingbeard"
translationKey: "piratedrawingbeard"
date: 2022-07-25

thumb: pirate_drawingbeard.webp
thumb_bg: "#deb256"
color: 'orange'

resize: 1

official: "https://pandaqi.com/pirate-drawingbeard"

categories: ["ontwerpen", "programmeren", "schrijven"]
tags: ["bordspel", "website", "editorial"]
---

_Pirate Drawingbeard_ is een [One Paper Game](/nl/ontwerpen/bordspel/one-paper-games) waarin je probeert als eerste de schat te vinden.

Iedere speler ontvangt een paar hints over waar de schat wel of niet kan liggen. Door slim vragen te stellen moet je zo snel mogelijk achterhalen wat de hints van de _anderen_ zijn, zodat je precies het vakje van de schat kan vinden.

Het is een alternatieve versie van [_Pirate Riddlebeard_](nl/ontwerpen/bordspel/pirate-riddlebeard). Het grootste verschil is dat dit spel compleet taalonafhankelijk is! Het werkt met _plaatjes_ als hints, in plaats van _tekst_.

## Waarom dit project?
Toen ik _Pirate Riddlebeard_ maakte, leerde ik heel veel over hoe ik ditzelfde simpele idee nóg beter kon maken. Eén van de grootste struikelblokken was het feit dat je (redelijk) Engels moest kunnen om de hints te lezen.

Dus ik besloot een spel te maken waar alles met _plaatjes_ kon gebeuren. Een variant waar de regels nog korter en simpeler zijn, een variant die ook makkelijk door kinderen kan worden gespeeld, een variant met een betere computertegenstander als je met 1&ndash;2 spelers bent.

## Bijzonderheden?
Dit spel heeft dezelfde bijzondere onderdelen als het origineel: door de computer gegenereerde kaarten, puzzels en speelmateriaal.

Maar natuurlijk worden deze onderdelen _beter_ met elk spel dat ze gebruikt. Als je de code bekijkt, zie je dat deze enorm netjes en efficient is voor dit spel. (Wat niet waar is voor het origineel ... )

Ook is het algoritme om hints te genereren verder verfijnd, zodat je leukere (en eerlijkere) spellen krijgt.