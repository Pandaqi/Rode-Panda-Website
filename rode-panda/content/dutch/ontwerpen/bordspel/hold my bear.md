---
title: "Hold my Bear"
translationKey: "hold_my_bear"
date: 2024-06-25

thumb: hold_my_bear.webp
color: 'brown'

official: "https://pandaqi.com/hold-my-bear"
devlog: https://pandaqi.com/blog/boardgames/hold-my-bear/

resize: 1

categories: ["ontwerpen", "programmeren"]
tags: ["bordspel", "website"]
---

_Hold my Bear_ is een snel kaartspel over dieren die een sport spelen.

Er ligt te allen tijde een set kaarten op tafel (een "wedstrijd").

Tijdens je beurt moet je ofwel een _betere_ wedstrijd spelen, ofwel kaarten weggeven. (Een betere wedstrijd betekent hogere getallen ... of je verandert natuurlijk de regels van de sport die je speelt!)

Als niemand jouw wedstrijd kan verslaan (voor een hele ronde), win je het spel!

Een pijlsnel kaartspel gebaseerd op één slim mechanisme en schattige illustraties van dieren.

## Bijzonderheden

Dit spel leunt volledig op _twee_ slimme ontwerpideeën en niks anders. Dat is vrij zeldzaam, want zelfs één uniek mechanisme vinden---dat simpel is maar ook diepgang brengt---is haast onmogelijk. (En zelfs dan moet je er naderhand allerlei nare uitzonderingen en extra regels aan toevoegen om het een geheel te maken.)

Dat eerste idee gaat over wat een "betere wedstrijd" (een "geldige zet") is. In de meeste kaartspellen met sets kan je alleen maar hoger en hoger, of staan de sets erg vast. Daardoor zal de speler die geluk heeft met z'n kaarten simpelweg bijna altijd winnen. 

De regel van dit spel zorgt dat alle kaarten (in andere omstandigheden) evenveel waard zijn en er vrijwel altijd slimme trucs zijn om een goede wedstrijd alsnog te verslaan.

Het tweede idee is dat beren _magisch zijn_. Ik heb eigenlijk alle speciale regels van kaartspellen op de _berenkaart_ gegooid---alle andere dieren hebben geen enkele regels of krachten---en tot mijn verbazing werkte dat. 

Beren zijn zowel joker (ze worden elke andere soort), troef (meer beren verslaat altijd minder beren), en verboden (je kan niet winnen met een beer noch een kaart met hetzelfde getal uitspelen).

Als je de regels leest, zal je merken dat de paragrafen hierboven al 90% van het spel zijn. Ik hou van minimalistische, simpele spellen met één of twee slimme twists die alles laten werken.

Dat is waarschijnlijk waarom de ontwikkeling van dit spel veel sneller en makkelijker was dan welk project dan ook.