---
title: "The Domino Diaries"
translationKey: "the-domino-diaries"
date: 2025-06-26

thumb: the_domino_diaries.webp
color: 'red'

official: "https://pandaqi.com/the-domino-diaries/"
devlog: https://pandaqi.com/blog/boardgames/the-domino-diaries/

resize: 3

categories: ["ontwerpen", "programmeren"]
tags: ["bordspel", "website"]
---

_The Domino Diaries_ is een collectie van simpele familie bordspellen over het plaatsen van domino's. Naast dat gedeelde kernmechanisme (al het materiaal bestaat uit dominotegels en je plaatst die tijdens je beurt) ... zijn alle spellen compleet uniek!

Het project lanceerde met 5 afgemaakte spellen. Ze wisselen van simpel genoeg om met kleine kinderen te spellen tot diepe strategische spellen die een uur duren. Van thema's zoals pretparken en dierentuinen bouwen, tot flatgebouwen en koninkrijken ontwerpen. Van welbekende spelmechanismen tot experimentele methodes om domino's te gebruiken (die ik nog nooit eerder in een spel heb gezien).

Bezoek de officiële projectpagina voor de meest recente lijst van spellen en eventuele andere updates.

## Bijzonderheden

De eerste paar spellen uit deze reeks begonnen allemaal als een soort "grappig cadeautje" voor de verjaardag van een gezinsled. Toen ik de ideeën verder uitwerkte, echter, kwam ik erachter dat ze behoorlijk goed konden zijn en dat ik het iets serieuzer moest uitwerken. Het feit dat beide ideeën gerelateerd waren aan domino's plaatsen, zorgde ervoor dat ik een folder maakte genaamd "The Domino Diaries".

Blijkbaar, als ik een _folder_ maak voor iets of het een _collectie_ begin te noemen, proberen mijn hersenen dat meteen waarheid te maken. Voordat mijn "kleine verjaardagsspelletjes" klaar waren, had ik al 5 extra ideeën voor dominospellen. Ik probeerde in die flow en mind-set te blijven, terwijl de verjaardagen eraan kwamen, en maakte ze allemaal in één keer achter elkaar door.

Zodoende is dit mijn eerste verzameling bordspellen die ...

* Zoveel spellen heeft. (Het lanceerde met 5. Ik had toen al 15 ideeën, maar besloot de rest uit te spreiden over de komende jaren.)
* Geen code, plaatjes, of wat dan ook hergebruikt of deelt tussen spellen. (Het kernmechanisme van domino's plaatsen is zo "abstract" dat elk spel dat je erbovenop bouwt echt compleet verschillend kan zijn. Ik zag derhalve nooit een goede kans om hele delen van oudere spellen te hergebruiken in latere spellen.)
* Bijna een jaar eerder was gedacht voordat ik het daadwerkelijk uitwerkte. Die vertraging kwam puur doordat ik te druk was met andere dingen afmaken dat hele jaar lang. (Het is een van de zeldzame momenten waarop ik een idee heb, inplan dat ik het in de toekomst doe, en het dan daadwerkelijk _onthoud en uitvoer zoals gepland_.)