---
title: "Kingseat"
translationKey: "kingseat"
date: 2023-12-20

thumb: kingseat.webp
color: 'purple'

official: "https://pandaqi.com/throneless-games/conquer/kingseat/"
devlog: https://pandaqi.com/blog/boardgames/throneless-games/kingseat/

categories: ["ontwerpen", "programmeren", "schrijven"]
tags: ["bordspel", "website", "editorial"]
---

_Kingseat_ is een snel sociaal spel, ontworpen voor grotere groepen en ruimtes waarin je géén tafel hebt.

Elke speler behoort tot een geheim groep: jij wint als jouw groep aan het einde de meeste stemmen heeft. Elke ronde steken spelers (tegelijkertijd) een kaart naar voren om te stemmen. De langste reeks stemmen voor dezelfde groep wint die ronde. Het is dus jouw taak om de juiste momenten te kiezen om op _jouw_ favoriete team te stemmen. En om uit te vogelen wie van de andere spelers misschien in hetzelfde schuitje zit als jij.

Het idee ontstond vanuit de vraag: "kan ik een spel ontwerpen dat je zou kunnen spelen in de wachtrij van een pretpark?" Daarom kan je dit spel staand spelen (zolang je iets van een cirkel kan maken), met slechts een kleine stapel kaarten.

Het ontstond ook uit mijn frustratie met "hidden traitor" spellen (zoals Weerwolven) die leunden op spelereliminatie en vage logica. Daarom wordt in Kingseat niemand geëlimineerd en levert het spel elke ronde goede redenen om iemand te verdenken van een bepaalde geheime groep.

## Bijzonderheden

Zoals genoemd, gebruikt dit spel slechts een kleine stapel kaarten en heeft het geen tafel of stoelen nodig. Beurten zijn gelijktijdig, de regels zijn zéér simpel, en het kan meteen worden gepauzeerd of hervat.

Het is, zo geef ik toe, niet het _beste_ spel voor in een wachtrij. Het uiteindelijk idee werd iets langer en strategischer dan verwacht. Maar het was mijn eerste idee, en het opende de deuren naar betere ideeën voor "wachtrijspellen". (Die ongetwijfeld in de nabije toekomst verschijnen.)

Ook leerde een vorig spel ([Sixpack](nl/ontwerpen/bordspel/sixpack)) mij de kracht van uitbreidingen toevoegen als afzonderlijke "packs" (kaarten). Ik deed hetzelfde voor dit spel. Er zijn een heel aantal verschillende "(politieke) partijen" die je kunt spelen in dit spel, elk met z'n eigen kleur, icoon en speciale actie. _Jij_ bepaalt welke je in jouw spel wilt stoppen, met eindeloze variatie en afwisseling als gevolg.

Dit materiaal is, zoals altijd, te genereren als PDF op mijn website met één druk op de knop. Zodat _jij_ zelfs kan bepalen welke packs je precies wilt, en zo geen papier of inkt verspilt!