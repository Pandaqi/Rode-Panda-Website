---
title: "The Luck Legends"
translationKey: "the-luck-legends"
date: 2025-11-26

thumb: the_luck_legends.webp
color: 'brown'

official: "https://pandaqi.com/the-luck-legends/"
devlog: https://pandaqi.com/blog/boardgames/the-luck-legends/

resize: 3

categories: ["ontwerpen", "programmeren"]
tags: ["bordspel", "website"]
---

_The Luck Legends_ is een verzameling van simpele bordspellen die allemaal hetzelfde mechanisme gebruiken dat ik de "Dice Deck" noem. In plaats van dobbelstenen, krijgt elke speler diens eigen dek kaarten die een dobbelsteen _simuleren_. Om te "rollen", schudt je simpelweg je stapel kaarten en trekt een willekeurige kaart!

In eerste instantie leek dit een praktische en simpele _vervanging_ voor dobbelstenen. Bijvoorbeeld, als ik elke speler een set kaarten geef met getallen 1 tot en met 6, tja, dan heb je ook gewoon een dobbelsteen. Zo hoefde ik niet meer te vragen dat mensen toevallig zelf dobbelstenen thuis hebben liggen als ze zo'n spel willen spelen.

Maar het bleek veel krachtiger dan dat! Nu ik "dobbelstenen" kon weergeven met kaarten ... kon ik spellen maken met veel grotere dobbelstenen ( = voeg meer kaarten toe aan je deck), of dobbelstenen met allemaal rare krachten die je kan rollen ( = voeg speciale kaarten toe aan je dobbelsteen), en meer!

Ten tijde van lancering bevatte het project 5 afgemaakte spellen. Zoals gewoonlijk zijn sommige daarvan zéér simpele spellen die je met kinderen kan spelen, maar vind je aan het andere uitende veel langere en strategische spellen.

Bezoek de officiële projectpagina voor de (meest recente) lijst van beschikbare spellen en andere updates.

## Bijzonderheden

Ik denk dat deze spellen mijn beste balans (tot nog toe) hebben tussen _simpliciteit_ en _diepgang_. Er is natuurlijk een reden waarom mensen al zo lang geleden dobbelstenen hebben uitgevonden en ze sindsdien in ontelbaar veel spellen hebben gebruikt. Sommige regels op een dobbelsteenrol plaatsen is gewoon een erg intuïtive en simpele manier om spanning, en risico, en verrassing in een spel te stoppen.

Toch ... had ik tot dit project nog niet één dobbelsteenspel ontworpen! Ik wilde niet eisen dat spelers toevallig een specifieke soort/hoeveelheid dobbelstenen in huis hadden liggen. Ik wilde dat mijn spellen compleet speelbaar waren door ze (eenmalig) te printen en te knippen.

Toen ik realiseerde dat ik dobbelstenen kon simuleren met mijn "Dice Deck" idee, was dit een gigantisch Eureka-moment en begonnen de ideeën direct te vloeien.

Door het maken van deze spellen leerde ik een hoop over willekeurigheid een _waarom_ mensen van dobbelstenen houden. Wanner je ze wil gebruiken (voor willekeuri en verrassing) ... en wanneer niet (houd het spel tactisch en voorspelbaar). Ik realiseer meer en meer hoeveel deze omgekeerde manier van denken oplevert: probeer niet extra materiaal te eisen of in je spel te stoppen, nee, vind een slimme manier om een _printbaar alternatief_ te leveren dat dit materiaal simuleert.

Het leidt tot erg unieke en vernieuwende spelideeën. Dus ik zal dit zeker vaker toepassen in de toekomst.