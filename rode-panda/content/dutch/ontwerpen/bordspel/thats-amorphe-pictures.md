---
title: "That's Amorphe: Pictures"
translationKey: "amorphe_pictures"
date: 2023-04-09

thumb: thats_amorphe_pictures.webp
color: 'pink'

official: "https://pandaqi.com/thats-amorphe-pictures"
devlog: https://pandaqi.com/blog/boardgames/thats-amorphe-pictures/

categories: ["ontwerpen", "programmeren", "schrijven"]
tags: ["bordspel", "website", "editorial"]
---

_That's Amorphe: Pictures_ is een leuk, toegankelijk groepsspel over twee dingen tegelijkertijd tekenen. Het is een "spin-off" van mijn succesvolle [That's Amorphe](/nl/ontwerpen/thats-amorphe)

Iedereen speelt tegelijkertijd. Je trekt een kaart met woorden en tekent eentje ervan. Maar dan wissel je jouw tekening met je teamgenoot.

Je pakt een tweede woord---geheim---en moet die tekening voor je neus _veranderen_ naar het tweede woord. Maar slechts een bepaalde hoeveelheid.

Misschien krijg je van je teamgenoot een tekening van een kat die je voor de helft naar een huis moet tekenen. Misschien een boom die een giraffe moet worden ... maar slechts een _klein beetje_. De andere spelers moeten raden wat je geheime getal was.

Eerlijk is eerlijk, dit is waarschijnlijk de betere versie van het originele idee. Ik kon de geleerde lessen gebruiken om regels nóg verder te versimpelen en in te stellen op een grappig groepsspel. Daarnaast is tekenen voor velen intuïtiever dan woorden bedenken.

## Bijzonderheden

Dezelfde dingen als het origineel!

* Het materiaal is gegenereerd door de computer. (Door mij tijdens het testen / uitbrengen. Maar bezoekers kunnen ook met één druk op de knop, vanaf de website, hun eigen woordenkaarten krijgen.)
* Het wordt ondersteund door mijn eigen woordenboek tool (PQ WORDS) die bekende, bruikbare Engelse woorden aanlevert voor de woordkaartjes.