---
title: "Unstable Universe"
translationKey: "unstableuniverse"
date: 2020-09-05

thumb: unstableuniverse.webp
color: 'purple'

official: "https://pandaqi.com/unstable-universe"

categories: ["ontwerpen", "programmeren", "schrijven"]
tags: ["bordspel", "website", "editorial"]
---

_Unstable Universe_ is het eerste _knipspel_ ooit gemaakt! (Voor zover ik kan zien.) Het is een [One Paper Game](/nl/ontwerpen/bordspel/one-paper-games).

Elke keer als je wilt spelen, bezoek je de website en drukt op een knop om een _willekeurig speelbord_ te laten maken. Zoals deze:

![Unstable Universe - Randomly Generated Board](unstableuniverse-board.webp)

Bezoek mijn blog om een [diepgaande devlog](https://pandaqi.com/blog/boardgames/unstable-universe) te lezen over dit spel.

## Bijzonderheden?
_Knippen_ is het grote element in dit spel.

Sommige zetten zorgen dat je een _knipactie_ mag doen. Ja, knippen betekent écht knippen in het papier (volgens enkele regels natuurlijk). Hiermee kan je tegenstanders strategisch van het bord verwijderen, of een omweg laten nemen, of wat dan ook.

Aangezien dit een _One Paper Game_ is, is dit geen enkel probleem! Na het spelen gooi je dat ene A4-tje weg. Wil je opnieuw spelen? Print een nieuw A4-tje.

Na vele pogingen (en fouten) ben ik blij dat dit innovatieve idee eindelijk werkelijkheid is geworden! En ik had gelijk: mensen vinden knippen leuk, en het levert een grappig en interessant spel op.

(Natuurlijk was men eerst verbaasd en iemand zei zelfs "wat een verspilling". Toen legde ik uit dat je _per A4_ 30-60 minuten speeltijd krijgt, wat véél zuiniger is dan het kopen van een professioneel gepubliceerd spel, of een boek, of wat dan ook.)

