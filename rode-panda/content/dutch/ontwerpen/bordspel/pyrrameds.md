---
title: "Pyrrameds"
translationKey: "pyrrameds"
date: 2025-05-26

thumb: pyrrameds.webp
color: "blue"

official: "https://pandaqi.com/pyrrameds/"
devlog: https://pandaqi.com/blog/boardgames/pyrrameds/

categories: ["ontwerpen", "programmeren"]
tags: ["bordspel", "website"]
---

_Pyrrameds_ is een simpel kaartspel waarin je probeert jouw dierenpatiënten de medicijnen te geven die ze nodig hebben.

Tijdens het spel speel je gezamenlijk kaarten in de vorm van een pyramide. Om een _medicijn_ te spelen, moet diens getal hoger of lager zijn dan alle buren. Waarom zou je dat doen? Je mag pas een _patiënt_ spelen, als er een pad door de pyramide bestaat die precies alle medicijnen bevat die je nodig hebt!

Een simpel en kort spel met verrassend veel diepgang.

## Bijzonderheden

Dit was het eerste spel waarbij ik de _simulatie_ programmeerde voordat ik überhaupt mijn eerste papieren prototype maakte (of designs voor de kaarten had).

Waarom? Ik was _erg_ onzeker over de _moeilijkheidsgraad_ van het kernmechanisme. Hoe moeilijk/makkelijk zou het zijn om het perfecte _pad_ door een pyramide te krijgen zodat je patiënten kan spelen? Onmogelijk? Bijna niet te doen?

Door het spel te programmeren, en de computer te vragen 10,000 potjes te spelen, kon ik deze vragen beantwoorden. In ieder geval sneller dan 10,000 spellen zelf spelen in het echt, met een papieren prototype ;)

Na de getalletjes en regels aanpassen en aanpassen, kreeg ik een balans waarbij het _een uitdaging was_ om patiënten te spelen---maar verre van onmogelijk. Daarmee was het spel praktisch klaar. De simulatie bleek een erg goede predictor van hoe het echte spel verliep, waardoor het al gebalanceerd was voordat ik de eerste test met anderen deed.

Daarnaast had ik moeite, bij dit spel, om het "ziekenhuis" thema te combineren met een meer vriendelijke, kleurrijke look. Het spel _heeft_ een duidelijk thema rondom medicijnen---je helpt immers zieke huisdieren---maar als ik volledig daarvoor ging, zag het spel er steriel en véél te serieus uit.

De uiteindelijke keuzes voor lettertypes, kleueren en layout waren mijn beste oplossing voor het blenden van deze twee thema's. Maar zoveel moeite als ik bij dit spel had met deze beslissingen ... had ik nooit eerder.