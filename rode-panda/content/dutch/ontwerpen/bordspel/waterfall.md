---
title: "Waterfall"
translationKey: "waterfall"
date: 2025-08-26

thumb: waterfall.webp
color: 'turquoise'

official: "https://pandaqi.com/waterfall/"
devlog: https://pandaqi.com/blog/boardgames/waterfall/

resize: 1

categories: ["ontwerpen", "programmeren"]
tags: ["bordspel", "website"]
---

_Waterfall_ is een spel waarin je samen een waterval bouwt, waar je vervolgens herhaaldelijk vanaf valt en probeert onderweg de beste edelstenen te scoren.

Het is precies de mix tussen "simpele regels" (voor kinderen en families) met "extreem veel interactie en variatie" waarnaar ik vaak zoek in mijn spelideeëen.

Voor lange tijd had dit project de "working title" van _Decision Trees: The Game_. Want, in de kern, is dit spel een beslisboom. De waterval is een pyramide met opties, en als je er doorheen valt, moet je herhaaldelijk een beslissing maken: "ga ik naar LINKS of naar RECHTS?"

Dit is erg intuïtief en snel om uit te leggen. Het betekent ook dat je letterlijk _elke beurt_ vormgeeft aan wat je eigenlijk _kan doen tijdens een beurt_. Elke zet is cruciaal, elke geplaatste tegel weer een nieuw mogelijk pad waarvan een andere speler gebruik kan maken, en aan het einde van het spel heb je lange krachtige paden waarmee iemand misschien wel dramatischerwijs de hele winst afpakt.

## Bijzonderheden

Het is vrij normaal dat, nadat je een spel hebt afgemaakt, je veel _betere_ manieren ziet om dat spel te maken. Dat is simpelweg het resultaat van _iets doen_ en _het idee uitewrken_. Je ziet nu de zwaktes en de krachten, en je hoofd realiseert hoe je daarmee dus iets _beters_ kan maken de volgende keer.

Doorgaans, echter, betekent "de volgende keer" dat je de geleerde lessen een jaar later in een nieuw spelidee stopt.

Deze keer zag ik de betere versie na een _dag_ van werk aan Waterfall. Ik overtuigde mezelf om er maar voor te gaan en deed _het hele idee opnieuw_ de volgende, om die simpelere en meer gestroomlijnde versie te krijgen.

Dat is het "basisspel" dat je overal zal vinden en dat ik zal promoten. De originele versie is ook beschikbaar, maar heb ik neergezet als een "spin-off" die moeilijker is en tekst heeft.

Ondanks een gebrek aan motivatie op het moment---wie wil nou iets _opnieuw doen_ dat ze 15 uur geleden hebben gedaan?---ben ik erg blij dat ik meteen was overgestapt naar het nieuwe plan. Het laat zien waarom iteratie zo cruciaal is bij het maken van ... alles. Het uiteindelijke Waterfall spel is erg anders dan het originele idee, en erg veel beter. (En relatief makkelijk om te maken, omdat ik veel werk van de eerste versie kon kopiëren.)

* Het heeft geen tekst, alleen een paar icoontjes.
* De tegels zijn minder druk in het algemeen.
* De waterpaden zijn _niet_ dynamisch gegenereerd (in het basisspel zijn de waterpaden exact hetzelfde op elke tegel). Dit betekent dat ik ze mooier kon maken terwijl ik ze eenmalig met de hand tekende, en dat de waterval iets makkelijker te lezen is.
* Het heeft simpelere regels, die tegelijkertijd juist meer keuzes en strategie geven.

Het enige dat ik daarvoor hoefde te "verspillen" was die ene dag waarin ik de "eerste poging" deed met het originele idee ;)