---
title: "Nine Lives: Math Meows"
translationKey: "nine_lives_math_meows"
date: 2024-09-11

thumb: nine_lives_math_meows.webp
color: 'red'

official: "https://pandaqi.com/the-outnumbered-series/count-to/nine-lives-math-meows"
devlog: https://pandaqi.com/blog/boardgames/the-outnumbered-series/nine-lives-math-meows

resize: 1

categories: ["ontwerpen", "programmeren"]
tags: ["bordspel", "website"]
---

_Nine Lives: Math Meows_ is een snel kaartspel waarin je een kat speelt die diens negen levens niet probeert te verliezen.

Elke ronde speel je om beurten één kaart. Er is slechts één regel: je kan geen getal spelen dat er al ligt. Als dit betekent dat je géén kaart kan spelen, verlies je een leven.

Maar dat is natuurlijk niet het einde. Je mag ook levens _inzetten_ (of "wedden"), wat je toestaat om _meerdere kaarten_ te spelen alsof het één getal is. Als je uiteindelijk alsnog de ronde verliest, echter, raak je ook alle ingezette levens kwijt!


## Bijzonderheden

Zoals te verwachten is dit een spin-off van het originele [Nine Lives](/nl/ontwerpen/bordspel/nine-lives).

Wat is er anders? Het gebruikt getallen, vaste krachten (in plaats van eenmalige krachten die je krijgt bij levens wedden), en specifieke katten (met een vaste, gebalanceerde set van 9 levens).

Deze versie was het makkelijkste om te maken en balanceren, en daardoor eigenlijk als eerste klaar. (Misschien omdat ik een wiskundige ben.) Ja, de getallen zijn erg laag en makkelijk, maar toch vind ik dit een meer complexe versie van het spel.

Omdat de kracht van je huidige leven _altijd_ actief is, kan er soms een hoop gaande zijn in rondes. (Bijvoorbeeld, als het zegt "niemand anders mag een 6 spelen", dan is het makkelijk om dat eventjes te vergeten zodra een ronde 10+ beurten bezig is.)

Maar dat is nou juist waarom ik deze spin-offs maak. De meeste ideeën kunnen worden uitgevoerd op vele manieren, elk met z'n eigen voordelen en nadelen. Deze versie heeft bijvoorbeeld meer mogelijkheden en variatie dan het basisspel, zolang je actief en risicovol speelt.

Over de jaren heb ik geleerd dat je dit soort ideeën moet splitsen in losse, op zichzelf staande projecten. In plaats van alles in één spel proberen te proppen en niks te bereiken. (Dat is hetzelfde als een boek schrijven in 5 verschillende genres, waarbij je geen fan van welk genre dan ook echt aanspreekt.)