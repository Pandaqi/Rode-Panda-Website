---
title: "The Game of Happiness"
translationKey: "the-game-of-happiness"
date: 2024-12-26

thumb: the_game_of_happiness.webp
color: 'pink'

official: "https://pandaqi.com/the-game-of-happiness/"
devlog: https://pandaqi.com/blog/boardgames/the-game-of-happiness/

categories: ["ontwerpen", "programmeren"]
tags: ["bordspel", "website"]
---

_The Game of Happiness_ is een sociaal groepsspel waarin je onderzoekt wat jou (on)gelukkig maakt. Het spel is alleen beschikbaar in het Engels.

In je beurt trek je meerdere willekeurige kaarten met mogelijke gebeurtenissen, zoals "Becoming rich" of "Causing an accident". Jij moet deze vervolgens rangschikken van minst gelukkig naar meest gelukkig. 

Alle andere spelers? Die maken ook gezamenlijk één ranking op basis van wat ze denken dat _jij_ vindt.

Zodra je klaar bent, vergelijk je de twee rankings en ziet hoe goed spelers elkaar kennen. Hoe meer overeenkomsten---dezelfde kaart stond op dezelfde plek---hoe meer punten.

## Bijzonderheden

Als je mijn andere werk of artikelen wel eens hebt bekeken, weet je dat ik lang geleden het vermogen ben kwijtgeraakt om dingen "leuk te vinden" of ergens "gelukkig mee te zijn". Sindsdien probeer ik dat vanzelfsprekend weer terug te krijgen. Dit project was de zoveelste poging om misschien iets in mij te ontwaken of iets over mezelf te leren.

Het is nauwelijks een spel. De regels hierboven zijn _alle regels_. Het spel presenteert elke ronde interessante dilemmas, of situaties, of superkrachten, en jij moet beslissen wat jou meer of minder gelukkig zou maken.

Dit is verrassend lastig. Het is nog lastiger voor de andere spelers om jou goed in te schatten. Daardoor wordt dit erg simpele idee alsnog een redelijk uitdagend spel---ook al is het meer een therapiesessie in vermomming.

Het andere cruciale onderdeel is, natuurlijk, de enorme lijst van mogelijke kaarten. Ze zijn onderverdeeld in categorieën en "sets", om dingen behapbaar te houden (en de hoeveelheid om te printen laag). Maar zodra ik eenmaal begon met kaarten bedenken groeide de lijst over tijd plots naar 500+ opties.

Dit spel heeft dan ook de gekke eer om in de kern binnen een half uur te zijn gemaakt, op intuïtie, terwijl de _kaarten_ meer tijd kostten dan welk ander spel dan ook.

Ten slotte inspireerde dit project de spin-off [The Game of Dilemmas](/nl/ontwerpen/bordspel/the-game-of-dilemmas/). Dat spel is kleiner en echt meer een "spel", maar nog steeds gefocust op emotionele of morele dilemma's die je moeilijk kan beantwoorden.