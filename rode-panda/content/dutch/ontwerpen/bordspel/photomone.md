---
title: "Photomone"
translationKey: "photomone"
date: 2023-08-20

thumb: photomone.webp
color: 'brown'

official: "https://pandaqi.com/photomone"

categories: ["ontwerpen", "programmeren", "schrijven"]
tags: ["bordspel", "website", "editorial"]
---

_Photomone_ is een simpel, hilarisch, snel familiespel waarin je woorden communiceert door te tekenen. Maar je bent een stel mieren die alleen kan communiceren met hun bekende feromoonspoor.

Het is een [One Paper Game](/nl/ontwerpen/bordspel/one-paper-games). Dat betekent dat je speelt op één papier dat je print, waarop allerlei stipjes staan. Tijdens je beurt mag je alleen tekenen met _rechte lijnen tussen de stipjes_. Dus tja, probeer maar eens "robot" te communiceren met tien rechte lijnen onder rare hoeken ;)

Lees mijn blog voor het gedetailleerde [ontwikkelaarsdagboek](https://pandaqi.com/blog/boardgames/photomone) over hoe dit spel tot stand kwam.

## Bijzonderheden

Het kernidee--teken door punten te verbinden met rechte lijnen---is extreem simpel, maar werkt geweldig. Het is echter niet zo "speciaal", want het is praktisch het kinderspelletje "connect the dots". (Het idee kwam dan ook toen ik anderen in het voorbijgaan zo'n soort spel zag spelen.)

Wat maakt het project dan _wel_ bijzonder?

* De toevoeging van wat slimme regels, zoals dat sommige stipjes speciaal zijn en iets gaafs doen als je ze gebruikt.
* Je kan op drie manieren spelen: met alleen dat ene papiertje, met kaarten in je hand (waarop je geheime woorden staan), of met je smartphone (waarop de website jou geheime woorden geeft). Dus voor elke situatie, voor elke voorkeur, is er een makkelijke manier!
* Het kernidee had zoveel potentie dat dit spel meteen twee spin-offs kreeg. Bekijk [Photomone: Digital Antists](/nl/ontwerpen/bordspel/photomone-digital-antists) en [Photomone: Antsassins](/nl/ontwerpen/bordspel/photomone-antsassins). De eerste is praktisch een computerspel met dit idee, de tweede werd een soort variatie op het geliefde bordspel "Codenames".