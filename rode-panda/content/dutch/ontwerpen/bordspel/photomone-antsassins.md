---
title: "Photomone: Antsassins"
translationKey: "photomone_antsassins"
date: 2023-09-20

thumb: photomone_antsassins.webp
color: 'brown'

official: "https://pandaqi.com/photomone-antsassins"

categories: ["ontwerpen", "programmeren", "schrijven"]
tags: ["bordspel", "website", "editorial"]
---

_Photomone: Antsassins_ begon haar leven als een spin-off van mijn tekenspel [Photomone](/nl/ontwerpen/bordspel/photomone). Naarmate het idee verder ontwikkelde, echter, werd het snel zijn eigen ding en een erg sterk---maar anders---bordspel.

Wat is het verschil? In het originele Photomone begin je met een leeg papier (met stippen) en tekent daarop gedurende het spel (door rechte lijnen te trekken tussen stippen).

Toen dacht ik: "_wat nou als we dat omdraaien?_" Je begint met een papiertje vol willekeurige lijnen en vormen. De computer genereert dat voor jou. En dan is het jouw taak om deze te _beschrijven_, zodat jouw teamgenoten kunnen gokken welke vormen bij wat horen.

Het idee evolueerde verder en veranderde in iets dat lijkt op het populaire "Codenames". Waar dat spel _woorden_ gebruikt (zoals de naam suggereert), gebruikt de mijne dus puur _visuele vormen_.

Bezoek mijn blog voor een gedetailleerd [ontwikkelaarsdagboek](https://pandaqi.com/blog/boardgames/photomone-antsassins) dat uitlegt hoe dit spel tot stand kwam.

## Bijzonderheden?

Vrijwel alles! Alle elementen van dit spel worden gegenereerd door mijn website.

* De tegels waarmee je het bord opbouwt (en de willekeurige lijnen daarop)
* De codekaarten (die de team captains vertellen welke tegels bij hun team horen)
* De mierenfiches (gebruikt voor een paar bijzondere uitbreidingen)

Het genereren van die tegels was een ... avontuur. Ze moesten willekeurige lijnen hebben, die nog steeds _mooi_ en _bruikbaar_ waren. Zelfs als je de tegels op welke manier dan ook draaide en aan elkaar schoof! Zonder die elementen had het spel nooit gewerkt, want zelfs de beste speler kan twee scheve lijnen niet omschrijven met één woord ;)

Het resultaat is een spel dat niet lijkt op iets dat ik eerder heb gezien. Het is wat makkelijker om in te komen voor sommigen dan Codenames (omdat het geen enkele taalafhankelijkheid heeft), maar staat tegelijkertijd meer creativiteit toe (omdat de lijnen/vormen op elke manier kunnen worden bekeken).

Om eerlijk te zijn, ik ben zowel opgelucht als verrast dat het idee werkte. Zo experimenteel was het.