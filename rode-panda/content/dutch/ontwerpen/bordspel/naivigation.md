---
title: "Naivigation"
translationKey: "naivigation"
date: 2025-10-26

thumb: naivigation.webp
color: 'red'

resize: 3

official: "https://pandaqi.com/naivigation/"
devlog: "https://pandaqi.com/blog/boardgames/naivigation/"

categories: ["ontwerpen", "programmeren"]
tags: ["bordspel", "website"]
---

_Naïvigatie_ is mijn grootste prestatie op het gebied van (bord)spellen tot nog toe. Ik leg dat dadelijk verder uit, maar laten we eerst kijken naar wat het eigenlijk is.

De Naïvigatie projecten zijn **coöperatieve spellen** waarin je probeert om **samen één voertuig te besturen**. Misschien stuurt één iemand, maar moet de andere vooruit rijden. Misschien wil één iemand de omgeving ontdekken, terwijl de andere juist de zeilen heist. En je kan allean communiceren op de momenten dat iemand een "Discuss" kaart speelt.

Zoals verwacht, vereist dit vooruit plannen, strategie, maar vooral communicatie en samenwerking met je teamgenoten op meerdere levels. Het leid ook tot chaos, kapotte voertuigen, en het niet behalen van je eindbestemming.

Maar het allerbelangrijkste? Met minimale regels en materiaal, leidt dit to ongelofelijk veel plezier voor zowel de kleinste als de grootste groepen. (Met 6+ spelers, bijvoorbeeld, splits je in 2 teams met elk hun eigen voertuig.)

## Bijzonderheden

Er zijn zoveel bijzonderheden dat we met subkopjes gaan werken!

### Dus het zijn meerdere spellen?

Ja! Elk spel gebruikt een **ander voertuig**. In het ene spel vaar je in een schip, in het andere rijdt je een auto, en weer een ander plaatst je in een onderzeeër.

En dat is niet alleen een visuele verandering. Een nieuw voertuig betekent natuurlijk nieuw terrein, nieuwe manieren waarop je wel of niet kunt bewegen, nieuwe obstakels. Elke Naïvigatie "spinoff" is een duidelijk ander spel---maar ze delen allemaal dezelfde kern.

Dit betekent dat je het maar één keer hoeft te leren, wat altijd fijn is. Zelfs dan is het spel simpel genoeg om het (opnieuw) te leren in een paar minuutjes.

Het betekent ook dat je het meeste materiaal maar één keer hoeft te printen, wat geld en moeite scheelt. Dit "shared material" is herbruikbaar in welke variant van Naïvigatie dan ook.

Hopelijk zie je waarom dit zo'n proces was. Ik moest alle code schrijven, de vormgeving maken, gedeelde systemen inbouwen die zouden passen bij _elk idee en elk voertuig dat ik zou kunnen doen_. En dan moest ik dat maken en testen voor elk individueel spel, inclusief speciale regels en plaatjes.

### Wacht, had je niet al eerder Naïvigatie gemaakt?

Ja! Jarenlang stond een oude (en veel slechtere) versie van Naïvigatie op mijn website.

Ik ontdekte het idee lang, lang geleden. Toen maakte ik alleen een _autoversie_ in het Nederlands. (Dat is hoe lang geleden het was. Ik viel nog steeds automatisch terug op Nederlands voor vrijwel alle projecten.)

Toen ik het testte (op mijn verjaardag), zag ik meteen het grote potentieel, maar ook alle grote fouten en nare kanten van de huidige uitvoering. Maar dat was prima, want het was slechts een van mijn eerste serieuze pogingen tot game design.

Ik schreef op: "maak dit opnieuw, maar dan veel beter en met verschillende voertuigen"

Vele jaren later had ik de systemen, de ervaring, de kennis om dit daadwerkelijk te doen. Ik sprong opnieuw in het idee en maakte "versie 2", tussen andere projecten door, voor bijna een jaar. Je zou versie 1 nauwelijks meer herkennen---de nieuwe versie is helemaal vanaf de grond aan opgebouwd.

Toch was die "mislukte" eerste versie natuurlijk niet echt mislukt. Het bewees zijn potentieel. Door het in de praktijk te _zien_, vond ik de delen die niet werkten en hoe ze beter zouden kunnen. Dat zie je niet als je überhaupt niks hebt om te testen!

### Het is compleet gratis en minimalistisch

Zoals altijd ga ik voor simpel en minimalistisch. (En gratis, waar mogelijk.) Het materiaal bevat slechts _kaarten_ en _tegels_. Makkelijk te printen, knippen, gebruiken en opbergen. Consistent ook.

(Hoewel ik hierin misschien wat radicaal ben. Ik haat al spellen die meer dan drie of vier verschillende "dingetjes" in de doos hebben, met verschillende functies en afmetingen en alles. Al helemaal als ze compleet overbodig voelen voor het spel. Minimalisme lijkt me altijd een goed ideaal om te hebben.)

Zoals gezegd wordt het "shared material" hergebruikt. Zo bespaar ik zoveel mogelijk inkt en papier. Op de website kan je zelfs kleinere kaartgroottes en zwart-wit versies laten genereren in een unieke PDF.

De regels voor het basisspel zijn absoluut zo simpel mogelijk. Alle varianten, uitbreidingen, coole toevoegingen---hoe leuk ik ze ook vond---zijn netjes verplaatst naar optionele uitbreidingen. (Waarvan de meeste ook gedeeld zijn. Dus één keer printen + leren en dan bruikbaar overal!)

Het was erg veel werk. Maar ik geloof dat dit idee echt de balans vindt tussen simpliciteit en toegankelijkheid, en diepgang en uitdgaing. Iets dat werkt voor allerlei spelers en allerie groepgroottes. Iets intuïtiefs, want iedereen weet hoe je een auto bestuurt of hoe je naar iets toe rijdt. En daarom koos ik dit ene project om "all-in" te gaan.