---
title: "Pietenpoker"
translationKey: "pietenpoker"
date: 2025-15-05

thumb: pietenpoker.webp
color: 'blue'

official: "https://pandaqi.com/chiptales/bet/pietenpoker/"
devlog: https://pandaqi.com/blog/boardgames/chiptales/pietenpoker/

categories: ["ontwerpen", "programmeren"]
tags: ["bordspel", "website"]
---

_Pietenpoker_ is een versimpelde versie van poker die ik origineel ontwikkelde voor Sinterklaasavond. Het kan natuurlijk op elk moment gespeeld, maar het heeft ingebouwd regels voor het pakken van nieuwe surprises of pakjes, en een duidelijk pietenthema. Om die reden besloot ik het spel ook in het Nederlands te maken, terwijl vrijwel al mijn andere werk in het Engels is.

De versimpelingen zitten hem vooral in een paar realizaties.

* We hebben eigenlijk maar twee "combinaties" om te scoren nodig: _zelfde kleur_ of _zelfde getal_. (Dit geeft al meer dan genoeg variatie en opties, terwijl het heel simpel is en ook altijd duidelijk is wie wint: meer kaarten > minder kaarten in je combinatie.)
* We kunnen veel problemen oplossen door maar één keer rond de tafel te gaan met bieden. (In plaats van "doorgaan tot iedereen gelijk is".)
* Als we spelers meer handkaarten geven, kunnen een trucje uithalen: de kaarten in je hand _zijn_ ook je fiches om mee te bieden. (Dus elke ronde moet je de afweging maken: "Wil ik deze kaart behouden om een goede combinatie te scoren, of ga ik hem inzetten om hoger te bieden?")

Uiteindelijk levert dit een minimale hoeveelheid materiaal (een paar A4-tjes) en regels op (hoogstens een A4-tje). Terwijl de essentie van poker blijft, en er zelfs een flinke dosis extra strategie en mogelijkheden ontstaat.

## Bijzonderheden

Ik heb wel vaker dat ik een spelidee zie en denk, "dat is een goed idee, wat als ik het nadoe maar dan _anders_?"

Maar dit was denk ik de eerste keer dat ik een bestaand idee pak en denk "maar hoe maak ik dit _veel simpeler en korter_?"

Eigenlijk wilde ik de kern van poker, hetgeen dat veel mensen kennen en leuk vinden, volledig behouden. Ik wilde niet een "variant" maken of het in een hele andere richting sturen. Nee, het ging me slechts om het (zwaar) versimpelen zodat je dit met kleine kinderen kon spelen of grote ongeduldige groepen.

Daarnaast was dit spel, hoe kan het ook anders, in eerste instantie gemaakt als "surprise" voor een familielid van mij. Het bevat wat subtiele "inside jokes" of referenties naar die persoon, maar dat zie je echt alleen als je mij persoonlijk heel goed kent. Tijdens de ontwikkeling voelde ik al hoe goed het spelidee eigenlijk was en dat ik het algemeen beschikbaar wilde maken.