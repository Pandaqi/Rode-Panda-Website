---
title: "Librarians"
translationKey: "librarians"
date: 2025-01-12

thumb: librarians.webp
color: 'purple'

official: "https://pandaqi.com/librarians/"
devlog: https://pandaqi.com/blog/boardgames/librarians/

resize: 1

categories: ["ontwerpen", "programmeren"]
tags: ["bordspel", "website"]
---

_Librarians_ is een coöperatief spel over het vullen van boekenkasten in de juiste alfabetische volgorde ... zonder communicatie.

Elke beurt plaats je een nieuw boek. Horizontaal---per plank---moeten deze in alfabetische volgorde staan. Je wint het spel als je eenmaal alle boeken hebt geplaatst.

Dat is natuurlijk zeer lastig, en daarom krijg je hulp! Als je het voor elkaar krijgt om 4 op een rij te maken van hetzelfde _genre_, krijg je een speciale actie die je later kan inzetten.

Uitbreidingen voegen nog meer manieren toe om boeken te categoriseren. Sommige zijn verplicht voor de winst; andere geven zo'n bonus waar je misschien iets aan hebt.

Maar in alle gevallen moet je het hele deck correct uitspelen onder het belangrijkste motto: _stilte in de bibliotheek!_

## Bijzonderheden

De meeste coöperatieve spellen "zonder communicatie" hebben ingebouwde manieren om wel te communiceren. Misschien mag het eens in de zoveel tijd, of als een bepaalde gebeurtenis afgaat, of volgens bepaalde regels. 

Sommige spellen, zoals "The Game", zijn _zeer_ losjes hiermee. In de praktijk komt het vaak neer op het ter plekke uitvinden van een soort codetaal met je groepje om alsnog te communiceren de hele tijd :p

In dit spel, echter, wilde ik kijken of je communicatie écht volledig kon weghalen. Je kan wel degelijk samenwerken door te hinten met welk boek je speelt of die "speciale acties" slim te gebruiken. Maar dat is alles! (Daarom hamer ik zo op "silence in the library!" in alle marketing.)

Dit was natuurlijk onmogelijk om zelf te testen. Als ik een papieren prototype tegen mezelf speel, ken ik natuurlijk alle kaarten en is het spel niet zo uitdagend. Daarom sprong dit spel van "prototype" naar "professionele versie die ik met anderen kan testen" in wel héél weinig tijd.