---
title: "Foldigami"
translationKey: "foldigami"
date: 2023-11-20

thumb: foldigami.webp
color: 'blue'

official: "https://pandaqi.com/foldigami"
devlog: https://pandaqi.com/blog/boardgames/foldigami/

categories: ["ontwerpen", "programmeren", "schrijven"]
tags: ["bordspel", "website", "editorial"]
---

_Foldigami_ is een uniek spel op vele manieren.

Het is een **vouwspel**. Je speelt met één papier (met o.a. vouwlijnen erop geprint) en doet elke beurt één "vouw actie".

Het is een **ware One Paper Game**. Je hebt alleen dat ene papiertje nodig. Je hoeft niet eens spelregels te lezen (ze staan verwerkt op het bord), of een pen te pakken, of iets te knippen.

Het is een **heel snel 2-speler spel**, waarbij je hetzelfde papiertje **meerdere keren kan spelen**.

Als je mij een beetje kent, kan je al voorspellen hoe dit project begon. Ik vroeg mezelf: "Ik ben al een tijdje One Paper Games aan het maken. Maar allemaal hadden ze nog iets extra's nodig: regels om te lezen, pennen om mee te schrijven, _iets_. Kan ik een échte One Paper Game maken? Die niks anders nodig heeft?"

Foldigami is het resultaat. En zoals altijd leerde het proces van ontwerpen mij hoe je dit _beter_ kon doen. Nog meer ware OPGs zijn onderweg. Maar het is een goed begin, aangezien het spel er leuk uitziet met het Origami thema, en een verborgen diepgang heeft die je pas ontdekt als je hetzelfde bord meermaals speelt.