---
title: "Kangaruse"
translationKey: "kangaruse"
date: 2024-03-25

thumb: kangaruse.webp
color: 'green'

official: "https://pandaqi.com/kangaruse"


categories: ["ontwerpen", "programmeren"]
tags: ["bordspel", "website"]
---

_Kangaruse_ is een snel spel met extreem simpele regels waarin je heen en weer springt om zoveel mogelijk punten te verzamelen.

Het is een "One Paper Game": je hoeft alleen één blaadje te printen en wat pennen te pakken om te spelen. Ik heb al veel in dit genre gemaakt, maar het blijft goed om te vermelden omdat het zo uniek en handig is.

Rondom het bord staan getallen en richtingen. Elke beurt spring je naar ene nieuw vakje. Hierbij moet je **één** van die commando's opvolgen (ofwel de richting, ofwel hoe ver je mag springen)---het commando dat je niet kiest mag je vrij invullen.

Met deze simpele springregel proberen spelers de beste vakjes te bezoeken (die de meeste punten scoren), terwijl ze de slechte vakjes ontwijken---en natuurlijk routes waardoor ze zelf volledig vast komen te zitten.

Lees een diepgaand [ontwikkelaarsdagboek](https://pandaqi.com/blog/boardgames/kangaruse) op mijn Engelse spellenblog.

## Bijzonderheden

De regels voor dit spel---zowel de basis als wat elk bijzondere vakje doet---staan volledig op het bord zelf! Dit was bij vroegere projecten niet echt mogelijk, maar bij deze wel. (De springregel die ik hierboven uitlegde is 90% van alle spelregels.)

De springregel is dermate handig dat ik het waarschijnlijk in andere spellen ga hergebruiken, desnoods in een andere vorm. Het geeft namelijk automatisch vele (strategische) opties en dwingt je vooruit te denken, terwijl het nauwelijks ruimte kost om weer te geven of uit te leggen.

Tenslotte is dit een van de eerste spellen waarbij ik veel gebruikmaak van AI, en daardoor meer ruimte had om echt te oefenen en experimenteren met het visuele ontwerp van mijn spellen. (De borden die het genereert zijn misschien wel de mooiste die ik ooit heb gemaakt, en dat kostte eigenlijk nauwelijks tijd, dankzij AI en ervaring.)