---
title: "Mammoth Messages"
translationKey: "mammoth-messages"
date: 2024-03-26

thumb: mammoth_messages.webp
color: 'brown'

official: "https://pandaqi.com/mammoth-messages/"
devlog: https://pandaqi.com/blog/boardgames/mammoth-messages/

resize: 1

categories: ["ontwerpen", "programmeren"]
tags: ["bordspel", "website"]
---

_Mammoth Messages_ is een extreem simpel partyspel waarin je woorden moet communiceren met niets anders dan grottekeningen.

Tijdens je beurt, trek je meerdere woorden en een hoop fiches met daarop simplistische tekeningen---alsof ze van een holbewoner komen. Voordat de tijd om is, moet je deze woorden communiceren naar de groep met niets anders dan die fiches! Hoe je deze onthult, of gebruikt, of combineert ... is echter helemaal aan jou.

Dit spel combineert twee erg bekende genres van partyspellen---woorden communiceren en visueel communiceren---op een intuïtieve manier.

## Bijzonderheden

Ten eerste was dit spel bedacht en gemaakt in 3 dagen. Dat is het voordeel van een erg simpele set regels en een sterk bestaand framework ( = mijn game studio website) om materiaal en spelregels te maken.

Ten tweede ben ik, sinds ik visuele AI ben gaan gebruiken, altijd enigszins geïrriteerd geweest over hoe snel ik ervan afhankelijk werd. Ik deed nog steeds 90% van het project helemaal zelf, maar die andere 10% betekende vaak dat de grove meerderheid van grafische onderdelen door die AI werd gemaakt.

Voor dit spel vertelde ik mezelf opzettelijk dat ik het zelf moest doen. Generatieve AI is slechts tweemaal gebruikt: voor een achtergrond en voor de grote mammoet die je op het hoofdlogo ziet. Al het andere grafische werk is compleet van mijn hand, waarschijnlijk om aan mezelf te bewijzen dat ik dat kan.