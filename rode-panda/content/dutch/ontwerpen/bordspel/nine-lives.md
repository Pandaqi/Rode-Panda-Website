---
title: "Nine Lives"
translationKey: "nine_lives"
date: 2024-08-25

thumb: nine_lives.webp
color: 'red'

official: "https://pandaqi.com/the-outnumbered-series/count-to/nine-lives"
devlog: https://pandaqi.com/blog/boardgames/the-outnumbered-series/nine-lives

categories: ["ontwerpen", "programmeren"]
tags: ["bordspel", "website"]
---

_Nine Lives_ is een snel kaartspel waarin je een kat speelt die diens negen levens niet probeert te verliezen.

Elke ronde speel je om de beurt één kaart, waarbij je een verzameling katten bouwt midden op tafel. Als je géén kaart meer kan spelen ... verlies je een leven.

Maar dat is nog niet het einde. Je mag een leven _wedden_ om een tijdelijke kracht te krijgen die hopelijk helpt deze beurt te overleven. Als je de ronde alsnog verliest, echter, verlies je _alle_ levens die je had ingezet!

## Bijzonderheden

The kernidee van dit spel is extreem simpel doch effectief:
* Behoud zo lang mogelijk je levens.
* Een ronde verliezen zorgt dat je een leven verliest. (Je kan geen kaart spelen als een kat al 9 keer op tafel ligt.)
* Maar je kan levens inzetten (een risicovolle zet) om ietsje langer in leven te blijven. (En te hopen dat iemand anders voor jouw volgende beurt ten onder gaat.)

Het spel is uit te leggen in een minuut, maar geeft een half uur lang ware strategie en spanning.

Vanwege dat succes maakte ik uiteindelijk _drie versies_, met ook [Nine Lives: Math Meows](/nl/ontwerpen/bordspel/nine-lives-math-meows) and [Nine Lives: Tricksy Kittens](/nl/ontwerpen/bordspel/nine-lives-tricksy-kittens). 

Ik noem deze andere versies "spin-offs", omdat ze niet echt vervolgen of uitbreidingen zijn, maar op zichzelf staande spellen met hetzelfde thema en kernidee.

Dit spel is ook **tekstloos**. Zowel krachten als katten zijn slechts icoontjes. Omdat het spel zo simpel is en speelbaar voor jonge kinderen, heb ik _deze versie_ uiteindelijk gebombardeerd tot het basisspel. (De andere versie voegen getallen en tekst op de kaarten toe.)

In de toekomst wil ik dit meer en meer bereiken. Mijn jongere zelf realiseerde blijkbaar niet dat kinderen niet vanaf hun vierde al kunnen lezen, waardoor mijn oudste spellen onnodig lastig zijn om met kinderen te spelen.

Ten slotte zijn deze spellen deel van een reeks: simpele, snelle kaartspellen waarin één getal centraal staat bij _alles_. Na [Sixpack](/nl/ontwerpen/bordspel/sixpack) is er nu dus Nine Lives. Ik hou van zulke elegante spelletjes met een rode draad---misschien ben ik toch een wiskundige. (Hoewel deze reeks nog geen concrete naam of plannen heeft.)