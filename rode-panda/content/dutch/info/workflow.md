---
title: "Werkwijze"
slug: "werkwijze"
translationKey: "workflow"
date: 2021-07-12

thumb: workflow.webp
thumbasheader: true

color: 'blue'

layoutDir: 'horizontal'

hideMetadata: true
hideUrl: true
---

Deze pagina legt kort mijn werkwijze uit. Het verklaart voor welke projecten ik misschien geschikt ben of hoe ik kan helpen met jouw huidige probleem. Als iets onduidelijk is, stuur gerust een mailtje!

## Wat ik kan doen

Ik heb jaren ervaring in meerdere artistieke gebieden (schrijven, programmeren, ontwerpen, muziek). Dit portfolio laat dit, hopelijk, goed zien.

Dit betekent dat ik kan helpen met elk deel van het project dat overlapt met de gebieden.

Het betekent ook dat ik graag _meerdere aspecten_ van een project overzie. Ik vind het fijn om mijn werk te variëren. Om de ongebruikelijke connecties te vinden tussen deze gebieden en iets te maken dat groter is dan de som van de afzonderlijke onderdelen.

In plaats van focussen op _één ding_ (zoals programmeren), focus ik graag op hoe _alles samenkomt_ (zoals de relatie tussen de code van een website en diens grafische ontwerp).

Ik ben de typische "ideeënpersoon", die---met enige tegenzin---zichzelf heeft getraind om deze visie ook _uit te werken_.

## Communicatie

Ik prefereer duidelijke en eerlijke communicatie. Ik zal nooit liegen of doen alsof ik het ergens mee eens ben, noch zal ik vage antwoorden of updates geven. Mijn geschreven communicatie is efficiënt en exact.

Het betekent ook dat ik hetzelfde van mijn klanten verwacht. Als ik een specifieke vraag stel, geef dan alstublieft een specifiek antwoord! De meeste tijd wordt verspild aan klanten die ik tienmaal dezelfde vraag moet stellen ... voordat ze hem _half_ beantwoorden. Prima, maar weet dat het uw geld en project is dat hiermee wordt verspild.

### Projectvoorstellen

Ik zal derhalve geen project starten totdat we het eens zijn over de _specifieke onderdelen_ ervan.

* Het exacte werk dat moet worden gedaan, zo precies en compleet mogelijk
* Deadlines
* Vereisten of minder strakke "wensen"
* De exacte uitbetaling (inclusief hoe en wanneer)

Natuurlijk, dingen kunnen veranderen. Ik ben flexibel! Ik probeer het mogelijk te maken of u door de stappen heen te praten. Zoals het oude gezegde gaat: &ldquo;Vraag een programmeur om te voorspellen wanneer een nieuwe _feature_ klaar is ... en ze zullen ernaast zitten!&rdquo;

Maar het is aan te raden om dit tot een minimum te houden. Veranderingen halverwege het project doen altijd meer kwaad dan goed. Afhankelijk van het voorstel, kan er een moment komen dat ik geen andere keus heb dan deze nieuwe veranderingen negeren.

Het is dus het beste om mij een **gedetailleerd voorstel** te sturen en samen de details door te spreken!

### Mijn bedragen

Dit alles betekent dat ik geen vaste bedragen heb, zoals een uurloon. Het hangt compleet af van het project.

Desalniettemin geef ik hieronder wat algemene gedachten.

* Als het een eenmalige taak is, vraag ik waarschijnlijk ook een eenmalig (vast) bedrag. (Met een duidelijke indicatie van het werk dat moet worden gedaan en voor wanneer.)
* Als het een groter (lopend) project is, zeker zonder duidelijke einddatum, zal ik per uur rekenen.
* Ik werk niet voor "zichtbaarheid", "reclame", of "beloftes". Noch zouden andere freelancers dat moeten doen.

## Wanneer ik mijn beste werk doe

Ik ben niet het type dat zegt "oh ik wacht op inspiratie". Ik gooi zand tegen de muur, 8 uur per dag, waarbij ik alles probeer dat ik kan bedenken totdat ik een probleem oplos. En het product waarschijnlijk ver voor de deadline aflever.

Huur mij in, en ik zal mijn best doen om _coole dingen te maken_ die hopelijk de levens van enkele mensen verbeteren. Iets dat plezier geeft, helpt om wat tijd (samen) door te komen, of zelfs iets nieuws aanleert.

Ik doe mijn beste werk als ik een nieuw genre, systeem of mechanisme mag uitvinden.

Ik doe ook mijn beste werk als ik aan _meerdere vaardigheden tegelijkertijd_ mag werken. Daarom heb ik waarschijnlijk meer (computer)spellen gemaakt dan iets anders: het combineert programmeren, ontwerpen, muziek, schrijven, alles in één project!

Voortgang op zo'n project zal derhalve niet lineair zijn.

* Eerste heb je de fase waarin ik alles probeer en experimenteer.
* Dan moeten we het geduld opbrengen om te wachten totdat dit creatieve, unique, sterke resultaten brengt.
* En met deze sterke basis ... wordt de voortgang tot het einde ineens een razendsnelle _sprint_.

Zelfs na _vele_ afgemaakte projecten kan ik de toekomst niet voorspellen. Ik weet alleen: als je ergens in een rechte lijn probeert te komen, zal het project _slecht en voorspelbaar_ worden.

Dus ik neem mijn tijd. Ik probeer dingen die "dom" lijken op het eerste gezicht. Ik ga razendsnel door de eerste vier versies heen, waarbij niks te gek is. Maar ik los ook problemen op door naar buiten te gaan, te sporten, goed te slapen, en regelmatig met een frisse blik ernaar te kijken.

Hopelijk bewijst de eindeloze lijst projecten (op dit portfolio) dat u me hierin kunt vertrouwen. Dat dingen _zullen_ afkomen en dat ik de ervaring bezit om iets innovatiefs voor elkaar te krijgen.

Dingen forceren is zinloos. Dingen bij voorbaat afschrijven ook.