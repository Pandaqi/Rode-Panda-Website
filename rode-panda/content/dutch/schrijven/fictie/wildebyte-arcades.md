---
title: "Wildebyte Arcades"
blurb: "Episodische verhalen over iemand die vast komt te zitten in de wereld van computerspellen."
translationKey: "wildebyte"
date: 2024-01-10
ongoing: true

thumb: wildebyte_arcades.webp
color: 'purple'
layoutDir: 'horizontal'
resize: 3

official: "https://tiamopastoor.com/series/wildebyte-arcades/"

categories: ["schrijven", "ontwerpen", "programmeren"]
tags: ["fictie", "verhalen", "spellen", "website"]
---

De _Wildebyte Arcades_ is een reeks episodische boeken over iemand die vast komt te zitten in computerspellen. Ze zijn ene mix van sci-fi en fantasy, geschreven voor alle leeftijden (hoewel leunend naar een jongere doelgroep), en combineren twee van mijn passies: verhalen en spellen.

"Episodisch" betekent dat de boeken in elke volgorde kunnen worden gelezen. Elk boek staat op zichzelf en vindt plaats in een nieuw (soort) computerspel. Ja, natuurlijk zijn er verhaallijnen en mysteries die alles overbruggen, net als terugkerende karakters of grapjes, maar deze zijn niet cruciaal voor het volgen van elk plot.

De boeken zijn ongeveer half zo lang als een gemiddeld boek. In eerste instantie was mijn intentie om kortere verhalen te schrijven, maar dat bleek niet handig. Elk boek moet een heel nieuw spel uitleggen en opzetten, wat te vergelijken is met een hele nieuwe _fantasy wereld_ bedenken in elk boek.

Ook pogen de boeken stiekem uit te leggen hoe computers / spellen werken achter de schermen. Om dit leuk, begrijpelijk en emotioneel te maken, had ik meer pagina's nodig in elk verhaal.

De episodische insteek zorgt ervoor dat ik géén indicatie heb van hoeveel boeken zullen verschijnen! Daarom is dit project gemarkeerd als "doorlopend"---ook al zijn er al vele afgeronde boeken---en het plaatje simpelweg de voorkant van het allereerste boek.

Soms maak en publiceer ik ook het daadwerkelijke _spel_ dat in het verhaal wordt gespeeld. Dit is slechts mogelijk als het spel _simpel_ is (dus ik kan het zelf maken in afzienbare tijd) en ik heb iets _nieuws_ in te brengen (simpelweg een populair spel klonen en Wildebyte erop plakken is niet zinvol).

Bezoek de officiële link (die naar mijn auteurswebsite verwijst) om alle gepubliceerde en aankomende boeken te zijn, meer informatie, links voor aanschaf, en zelfs "dagboeken" over hoe ik de boeken schreef.

_Deze boeken waren mijn allereerste Engelse fictie! Ze zijn op dit moment niet beschikbaar in het Nederlands, sorry._