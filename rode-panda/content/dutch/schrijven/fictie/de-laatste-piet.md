---
title: "De laatste piet en diens veertig versintsels"
translationKey: "de-laatste-piet"
date: 2024-11-05

thumb: de_laatste_piet.webp
color: 'blue'
layoutDir: 'horizontal'
resize: 2

official: "https://tiamopastoor.com/books/de-laatste-piet-en-diens-veertig-versintsels/"

categories: ["schrijven", "ontwerpen"]
tags: ["fictie", "gepubliceerd", "verhalen"]
---

Dit is een bundel van 40 Sinterklaasverhalen. Het zijn korte verhaaltjes die (bijna) allemaal op zichzelf staan, sommige niet langer dan een paar pagina's. Maar als je ze allemaal op volgorde leest, krijg je een groter verhaal mee over het hele leven van de magische Nikolaas!

Ik schreef deze bundel eigenlijk per ongeluk. Ik deed mee aan een schrijfwedstrijd voor een Sinterklaasverhaal, en toen ik mijn inzending afhad zat ik vol ideeën over hoe je méér verhalen in diezelfde wereld kon schrijven. Mijn aanpak was meer "fantasy", waarbij Sinterklaas magie had en het overduidelijk plaats vond in een nét iets andere wereld dan de onze. Ik bedacht de grappige structuur dat het elk verhaaltje _leek_ alsof Sinterklaas (of een Piet) een misdadiger was, maar elke keer bleek het weer een grappig misverstand.

Voordat ik het wist had ik drie weken later deze gigantische bundel verhalen. Allemaal leuk op zichzelf, maar ook _samen_ een groter verhaal.

## Bijzonderheden

Dit was voor het eerst dat ik een bundel uitbracht. Ook werd het uiteindelijk bijna mijn langste boek, want veertig verhaaltjes, hoe kort ook, zijn samen natuurlijk nog steeds heel wat pagina's!

Dit was tevens het laatste werk dat ik puur in het Nederlands schreef. Ik verwacht dat dit altijd zo zal blijven, maar je weet nooit. (Sindsdien schrijf ik Engels. In uitzonderlijke gevallen, zoals de Levenssaga, schrijf ik beide talen.)

Als laatste is dit een mengeling tussen grappige avontuurtjes en veel serieuzere onderwerpen. Ik weet dat kinderen dat aankunnen en zelfs waarderen. Ik weet dat ik als kind eindeloos verveeld was van die veel te simplistische verhaaltjes waarin niks van gewicht gebeurde en alles altijd 100% goed kwam. 

Ik weet ook dat vele ouders denken dat dit te heftig is of "niet kan"; ik hoop dat ze het toch een kans geven en misschien van gedachten veranderen. 

Bijvoorbeeld, de meest "heftige" onderdelen van de bundel zijn allemaal direct geïnspireerd door het originale verhaal van het ontstaan van Sinterklaas! De oorsprong van het feest komt uit best wat heftige legendes of sprookjes, en de versie die ik schrijf is eigenlijk nog een hele lieve variant daarvan.