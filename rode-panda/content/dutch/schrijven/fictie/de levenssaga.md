---
title: "De Levenssaga"
blurb: "Een raamvertelling van moderne sprookjes over het ontstaan van het leven op aarde."
translationKey: "levenssaga"
date: 2022-11-01
ongoing: true

thumb: levenssaga.webp
color: 'turquoise'
layoutDir: 'horizontal'
resize: 3

official: "https://delevenssaga.nl"
source: https://github.com/Pandaqi/The-Saga-Of-Life-Website

categories: ["schrijven", "ontwerpen", "programmeren"]
tags: ["fictie", "verhalen", "uitvinding", "website"]
---

_De Levenssaga_ is dermate bijzonder en ambitieus dat ik het niet in één zin kan uitleggen.

Het is een **raamvertelling**. Dat betekent dat het bestaat uit korte losse verhalen, die _samen_ een groter verhaal vertellen.

Het vertelt **universele verhalen**. De stijl is een mix tussen mythes, legendes, en iets dat ik supersprookjes noem. Hierdoor is het te lezen voor alle leeftijden en zijn de verhalen tijdloos.

Het vertelt hoe **leven op aarde ontstond**. Maar wel op een creatieve, fantasierijke en spannende manier. Van het ontstaan van de planeet, tot het komen van mensen, tot het moment dat ze het heelal opzoeken --- alles belandt in de levenssaga in een bepaalde vorm.

Het is opgebouwd om **altijd te blijven groeien**. Er ligt een plan tot ver in de toekomst. Tegelijkertijd valt er altijd méér te vertellen over het leven. Het duurt misschien wel mijn hele leven voordat het laatste verhaal is geschreven.

Het is een **gratis website**. Om mee te gaan met de tijd. Om de verhalen op alle manieren zo mooi en toegankelijk mogelijk te maken. Zodat ik tegelijkertijd een soort Wikipedia heb die alles bijhoudt, zodat ik de verhalen zo samenhangend (en foutloos) mogelijk kan maken.

Met uitzondering van de _raamvertelling_, heb ik al deze dingen nooit eerder gezien in een project. En zeker niet samen. Het is dus erg experimenteel en de tijd zal leren of dit een nieuwe beweging inzet ... of een slecht idee bleek.

Vooralsnog is het een prachtige website met hopelijk net zo prachtige verhalen. (Ten tijde van schrijven bevat het 10 verhalen met in totaal zo'n 120,000 woorden.)

