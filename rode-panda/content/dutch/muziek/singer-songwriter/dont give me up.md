---
title: "Don't Give Me Up"
translationKey: "dontgivemeup"
date: 2022-02-25

thumb: dont_give_me_up.webp
thumbasheader: true

color: 'blue'

official: "https://eltroubadour.com/albums/dont-give-me-up"

layoutDir: 'horizontal'
resize: 1

categories: ["muziek"]
tags: ["singer-songwriter"]
---

_Don't Give Me Up_ is mijn vierde singer-songwriter mini album. Nou ja, het is eigenlijk een _mini mini_ album, met 4 nummers.

Jaren geleden, toen ik wilde beginnen met mijn eigen muziek opnemen, was dit de eerste collectie nummers die ik samenvoegde. Het waren mijn oudste nummers, de enige die ik had _afgemaakt_ in die tijd. (Veel muziekideeën beginnen met slechts een couplet, of een paar flarden tekst, maar niets meer.) 

Dus het werd mijn eerste album.

Echter, het duurde nog wat jaren voordat ik _echt_ kon beginnen met muziek opnemen. En tegen die tijd was ik dit hele album vergeten.

Totdat het naar boven kwam tijdens een (re)organisatie van al mijn muziek demo's. Toen ik het terughoorde wist ik meteen: dit is goed genoeg om op te nemen, maar als ik het nu niet doe, doe ik het waarschijnlijk nooit.

En zo ontstond dit album. Een soort tussendoortje tussen mijn andere EPs (met werk dat niet meer dan tien jaar oud is inmiddels).

Omdat het simpelweg _mijn vier oudste nummers_ zijn, is er geen algemeen thema of genre in dit album. Het zijn echt vier _compleet verschillende_ nummers. De eerste is een (zeer korte) piano hymne, de tweede slechts een gitaar en een stem, de derde een piano ballad die veranderd in een rocknummer, en de vierde een combinatie tussen pop en rap.

Laat ik het zo zeggen: ik heb véél geleerd van mijn pogingen om deze diverse nummers goed te laten klinken :p