---
title: "PQ Trivia"
translationKey: "pq-trivia"

date: 2025-12-25

thumb: pq-trivia.webp
color: 'blue'
resize: 3

official: "https://github.com/Pandaqi/pq-trivia"
source: "https://github.com/Pandaqi/pq-trivia"

categories: ["programmeren"]
---

**PQ Trivia** is een **quizsysteem** dat ik heb ontwikkeld. Het staat je toe om je eigen quizvragen te schrijven in een simpel tekstbestand, zonder enige andere vereisten of voorwaarden. Als je klaar bent, gooi je dit in het systeem, en voilà: je kan een mooie digitale quiz spelen in je browser.

Zo kan je bijvoorbeeld allemaal een paar vragen insturen voor de quiz en toch samen spelen. Zo kan je een eigen quiz ontwerpen zonder enig verstand van computers te hebben. Het systeem kan zelfs de quiz als fysieke (printbare) versie geven, audio en video toevoegen, en nog véél meer!

Dit systeem begon ooit als een klein dingetje voor een Oudjaarsquiz bij mij thuis. De antwoorden waren gewoon op papier, maar het scherm liet de vragen en wat plaatjes zien. Toen ik erachter kwam hoe enorm handig het was, bouwde ik het uit met meer functionaliteit. De hele quiz digitaal, antwoordbladen die er perfect bij passen, interactieve media, verschillende soorten vragen, etcetera.

Toen ik begon met werken aan mijn webshop, besefte ik plots dat ik quizzen zou kunnen verkopen! Dat bracht de ontwikkeling van het systeem in een stroomversnelling.

Toen die webshop lanceerde, maakte ik "versie 1.0" van dit systeem ook af en openbaar. Iedereen kan het systeem/de code inzien en gebruiken! Het systeem is nooit "af", natuurlijk. Maar de huidige versie zit bomvol met functionaliteit en is dus in de praktijk getest door de vele quizzen die ik al maakte voor de verkoop, dus ik verwacht geen grootse veranderingen meer.

