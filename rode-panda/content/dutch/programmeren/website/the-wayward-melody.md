---
title: "The Wayward Melody"
translationKey: "webshop"

date: 2025-12-25
ongoing: true

thumb: the-wayward-melody.webp
color: "purple"

resize: 3

official: "https://thewaywardmelody.com"

categories: ["programmeren", "ontwerpen", "schrijven", "muziek"]
tags: ["website", "collectie", "onderwijs", "bordspel", "videogame", "verhalen", "spellen", "tutorials", "gepubliceerd"]
---

Dit is mijn **gigantische webshop** die alles verkoopt dat ik ooit heb gemaakt! Het is veruit mijn grooste project en belangrijkste inkomstenbron. En het is de beste website die ik ooit heb gemaakt, al zeg ik het zelf.

De website wordt 100% **ontworpen en onderhouden door mij**. Ik wilde leren hoe je een online winkel maakt en wat daar allemaal bij komt kijken. Ik had een plek nodig om mijn werk te _verkopen_ in plaats van het gratis weg te geven. Want _omdat_ ik al die jaren alles gratis deelde had ik geen geld of budget, wat de derde reden is waarom ik het hele systeem wel zelf moest maken. En waarom het systeem absoluut zo klein, efficiënt, en slim mogelijk moest zijn.

De webshop bevat **al mijn werk** (oudste tot nieuwste) verspreid over 7 verschillende hoofdcategorieën. Mijn oudste werk is van mindere kwaliteit, en niet specifiek gemaakt voor deze winkel, dus vrijwel alles daarvan bleef toch gratis. Maar nieuw werk, recent gemaakt voor deze winkel, heeft een redelijk prijskaartje en ook veel meer afwerken en marketing achter zich.

De webshop heeft een duidelijke **educatieve insteek**. Ik ben altijd bezig geweest met hoe we ons zwaar (zwaar) slechte onderwijssysteem kunnen verbeteren. Na al die jaren vond ik de tijd rijp om mijn eigen werkbladen, quizzen, puzzels, en meer te ontwerpen om onderwijs en leren te bevorderen. De eerste categorie (_Teachers_) sluit strak aan op het schoolcurriculum en de vereisten daarvoor. De andere categorieën wijken daar, echter, meer en meer vanaf, zodat ik bijvoorbeeld educatieve spellen of escape rooms kan maken.

Eigenlijk is deze online winkel de **eindbaas van dit portfolio**! Het is de samenkomst van alles dat ik heb geleerd en gedaan. Al die verschillende vaardigheden die ik heb verfijnd door alle vorige websites en producten te maken. In zekere zin werd het maken van deze gigantische, ambitieuze online winkel bijna "saai" omdat ik dus bij elke hobbel al precies wist hoe ik hem moest nemen. Maar dit is prima, want, voor het eerst in mijn leven, verdien ik nu daadwerkelijk een inkomen als kunstenaar.

OPMERKING: In de toekomst zal dit portfolio waarschijnlijk verdwijnen, vervangen door de webshop. Al mijn projecten zullen immers _daar_ staan, verbonden en gecategoriseerd, en op z'n manier dat je ze daadwerkelijk kan inzien of kopen.