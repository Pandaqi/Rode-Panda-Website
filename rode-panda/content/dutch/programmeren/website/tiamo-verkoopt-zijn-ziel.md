---
title: "Tiamo Verkoopt Zijn Ziel"
translationKey: "tiamoverkooptzijnziel"

date: 2025-01-09

thumb: tvzz.webp
color: 'red'
resize: 1

official: "https://nietdathetuitmaakt.nl"
layoutDir: "horizontal"
unfinished: true

categories: ["programmeren", "ontwerpen", "schrijven"]
tags: ["website"]
---

**Tiamo Verkoopt Zijn Ziel** was de half-grappend bedoelde naam van mijn **(voornamelijk) Nederlandse webshop**.

Het was origineel bedoeld als "test" om te leren hoe je zoiets complex als een online shop runt. Houd het klein, focus alleen op Nederland (en dus Nederlands taalgebruik en verzending), gebruik een oud domein dat ik toch al heb maar over een paar maanden verloopt. Met de geleerde lessen, en opgebouwde ervaring, zou ik dan _later_ (dat jaar) mijn "echte" webshop beginnen.

Zoals die dingen gaan ... leerde ik zoveel en stopte ik er zoveel van mijn hart en ziel in, dat het simpelweg een grote en professioneel uitgeruste webshop werd.

Omdat het bedoeld was als test, echter, maakte ik alleen _nieuwe en originele merchandise_ voor deze shop. In plaats van de veel logischere (en "makkelijkere") optie om gewoon _werk dat ik al had gedaan_ (zoals de designs en illustraties voor mijn grote Wildebyte Arcades boekenreeks) in die winkel te zetten. Dit is de tweede reden waarom die webshop groter werd dan verwacht en ik besloot om hem maar "officieel" te lanceren en zo goed mogelijk te maken.

Binnen enkele weken bevatte de shop al 100 unieke designs/producten die ik specifiek voor deze webwinkel had gemaakt. Ik was gelukkig slim genoeg om deze ontwerpen vanaf het begin in "merken" (of "brands") te splitsen. Dit gaf mij een consistente visuele gids en "identiteit" voor de merchandise die ik poogde te maken, en helpt mensen om deze producten te vinden als het precies is wat ze zoeken.

(Bijvoorbeeld, één merk focust volledig op schattige, warme, safari-gekleurde illustraties van dieren en natuur. Alles dat het aanbiedt richt zich op kinderen/tieners en blijft binnen die nauwe identiteit. Het _idee_ daarachter, natuurlijk, was dat elk kind dat zich identificeert met natuur, dat zichzelf een dierenvriend noemt, dat een schattige look wil, zich hier thuis voelt en bijvoorbeeld zo'n shirt zou willen dragen.)

Je kan meer informatie vinden over deze individuele merken op dit portfolio. Elke daarvan werd groot en waardevol genoeg om een eigen pagina te krijgen.

Deze "test webshop" bleef online totdat het domein verliep en ik de meest waardevolle producten had overgezet naar de grotere webshop (die niet veel later lanceerde).