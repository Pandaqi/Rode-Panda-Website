---
title: "Windowsilk"
translationKey: "windowsilk"
date: 2021-11-27

thumb: windowsilk.webp
color: 'orange'
resize: 2
layoutDir: 'vertical'

official: "https://pandaqi.com/windowsilk"
devlog: https://pandaqi.com/blog/videogames/game-jams/devlog-windowsilk

categories: ["programmeren", "ontwerpen"]
tags: ["computerspel", "website"]
---

_Windowsilk_ is een spel voor 1&ndash;6 spelers (op hetzelfde apparaat), waarin je een spin bent die probeert te overleven op een (gedeeld) spinnenweb.

Als uitdaging limiteerde ik mezelf tot slechts twee regels:
* Insecten eten kleinere insecten
* Insecten kunnen vast komen te zitten in jouw web. (En dan kunnen ze niet meer vluchten, dus iedereen kan hen opeten, ongeacht je grootte.)

Het resultaat is een uniek spel waar je constant moet bewegen (om het spinnenweb te vergroten en kleine beetjes voedsel te vinden), maar ook moet vluchten voor de grotere insecten die ineens op je af komen.

In je eentje is het een strategisch en relaxed spel (want er staat geen tijdslimit op winnen of verliezen), met meerdere spelers wordt het een groot gevecht om de lekkerste hapjes op het web.

## Bijzonderheden
Dit spel is gemaakt voor de [GitHub Game Off Jam (2021)](https://itch.io/jam/game-off-2021). Het is één van de grootste spelwedstrijden in de wereld, waarin je binnen een maand een spel moet maken volgens een bepaald _thema_.

Het thema was "bug". Het is niet zo moeilijk te zien hoe ik dat heb ingebouwd: dit hele spel draait om het zijn en het eten van insecten. Sterker nog, elk insect heeft een eigen gave, die _jij_ krijgt als je hem opeet. (Dit maakt het hele spel vele malen simpeler en toegankelijker dan mijn originele idee.)

Mijn interpretatie van het thema was deze keer niet de meest _creatieve_, maar het leidde wel tot een sterk en professioneel spel dat ik misschien zelfs kan verkopen.

Zodra de resultaten bekend zijn, update ik deze pagina met de score!