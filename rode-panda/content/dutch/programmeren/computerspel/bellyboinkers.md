---
draft: true
title: "Bellyboinkers"
translationKey: "bellyboinkers"
date: 2022-04-03

thumb: bellyboinkers.webp

color: 'purple'
resize: 2
layoutDir: 'vertical'

official: "https://pandaqi.com/bellyboinkers"
devlog: https://pandaqi.com/blog/videogames/devlog-bellyboinkers

categories: ["programmeren", "ontwerper"]
tags: ["videogame"]
---

_Bellyboinkers_ is een groepsspel waarin je probeert jouw tegenstanders van het veld te "boinken" met je buik.

Die opzet is extreem simpel en intuïtief, wat het zo toegankelijk maakt voor alle leeftijden en alle groepen. Je hoeft maar één knopje te leren voor bewegen (en misschien één voor springen). Dan kan je al een eindeloze variatie aan levels, karakters, speltypes, en meer spelen.

## Bijzonderheden

Dit is mijn grootste en meest succesvolle spel (tot nog toe). Het is het eerste spel dat ik voor een prijs boven de 10 euro verkocht, wat in mijn ogen niet meer dan terecht is voor de kwaliteit en de inhoud.

Ik heb er lang aan gewerkt, al mijn fouten of vergissingen van eerdere projecten opgelost, en het spel van dag één tot de laatste dag veel laten testen.

Zelfs de eerste versie, zonder 3D modellen, met veel fouten of missende onderdelen, werd enorm genoten door mijn testers. Als we afspraken 30 minuten te spelen, speelden ze onophoudelijk 2 uur lang.

Dit motiveerde mij om alles te geven en dit spel zo goed te maken als maar kan met zo'n simpele opzet.

(Bijvoorbeeld: in het hele spel is er geen enkele andere manier om te verliezen dan door _van het veld af te vallen_. Niet in de meer geavanceerde levels, niet als je powerups of extra's toevoegd: de kern verandert nooit. Sommige zien dit misschien als iets slechts, maar ik weet uit ervaring dat dit geweldig is, en de grote moeite om dit zo te houden was het waard. Een simpele kern zonder ook maar één uitzondering, maakt het spel consistent, haalt vervelende uitlegmomenten weg, en staat zelfs toe dat kinderen of niet-gamers het geheel kunnen spelen.)

Daarnaast vond ik het "uitbreidingssysteem" uit. Dit stelt mij in staat om heel snel het _basisspel_ uit te brengen, met 15 levels om te spelen. Over tijd kan ik de andere inhoud maken die ik in gedachten had en die uitbrengen als _uitbreidingen_ voor een lage prijs.

Dit lijkt een commerciële truc, maar ik heb geleerd dat dit systeem het meest eerlijk en nuttig is voor zowel de ontwikkelaar als de speler. Ik kan nu dingen veel sneller en makkelijker naar buiten brengen, of stoppen met méér inhoud maken als niemand meer geïnteresseerd lijkt. Spelers hoeven alleen te kopen wat ze _willen_ voor een lage prijs, in plaats van verplicht voor 30 euro _alles_ tegelijk te kopen.

Ik ben er zo blij mee dat ik al mijn spellen hierna vanaf het begin in deze structuur heb gegoten. (Want ik kan altijd van gedachten veranderen: als ik toch _alles_ in het basisspel wil hebben, hoef ik alleen maar alle uitbreidingen direct mee te geven, en klaar is kees.)