---
title: "Ho Ho Sombrero"
translationKey: "ho_ho_sombrero"
date: 2021-12-24

thumb: ho_ho_sombrero.webp
color: 'pink'
resize: 1
layoutDir: 'vertical'

official: "https://pandaqi.com/ho-ho-sombrero"

categories: ["programmeren", "ontwerpen"]
tags: ["computerspel"]
---

_Ho Ho Sombrero_ is een grappige lokaal multiplayer spel (1&ndash;4 spelers) over eieren in de lucht houden met sombrero's.

Het is gemaakt in <2 weken voor een _game jam_. (Dat is een spelwedstrijd waarin je, binnen zeer korte tijd, een spel moet ontwikkelen volgens bepaalde thema's of restricties.) Niemand kan dat zien van de buitenkant, aangezien het spel er kleurrijk, speels en afgewerkt uitziet, waar ik trots op ben! Maar als je het eenmaal speelt, kom je er snel achter dat er niet bepaald veel inhoud is ...

Bezoek mijn blog om een [dagboek](https://pandaqi.com/blog/videogames/game-jams/devlog-ho-ho-sombrero) te lezen over de ontwikkeling van dit spel.

## Bijzonderheden
Dit spel is dus gemaakt voor de [New Horizons Jam](https://itch.io/jam/new-horizons) met als thema "positiviteit" en "een nieuw begin". (Het was eind December, dus rond Oud & Nieuw.)

Maar het thema van dit spel is uiteindelijk zo ver daarvandaan gedreven, dat het niet meer sterk verbonden is. (Ik zag "eieren" als iets dat een "nieuw begin" representeert. En je kunt dit spel niet _verliezen_, alleen winnen. En als je eieren laat breken op de grond, krijg je daar een powerup voor terug die je helpt, dus dat is óók een soort nieuw begin.)

Het was mijn eerste semi-grote 3D spel. Het leerde me veel over modelleren, lichten plaatsen, het 3D perspectief (goed) gebruiken, kleuren en texturen geven aan voorwerpen. Het uiteindelijk spel is mooier dan alle 3D producten die ik eerder heb gemaakt, maar nog steeds verre van geweldig: daarvoor moet ik nog een aantal 3D spellen maken en ervaring opdoen.

Het is het meest simpele en toegankelijke spel dat ik ooit heb gemaakt! Hoewel je dat ook als iets negatiefs kunt zien, als je op zoek bent naar _meer_ dan een spel over het in de lucht houden van een stel eieren :)

Om deze reden ben ik van plan nog een keer 2 weken eraan vast te plakken om het spel te verbeteren. De belangrijke fouten fiksen, nieuwe regels invoeren waarvan ik nu zie dat ze _beter_ zijn, en vooral meer variatie toevoegen aan de uitdaging.