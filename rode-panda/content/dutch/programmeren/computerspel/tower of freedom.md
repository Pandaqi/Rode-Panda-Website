---
title: "Tower of Freedom"
translationKey: "toweroffreedom"
date: 2017-07-20

thumb: toweroffreedom.webp
color: 'brown'

official: "https://pandaqi.com/tower-of-freedom"
source: https://github.com/Pandaqi/Tower-of-Freedom

type: 'hobby'

categories: ["programmeren", "ontwerpen"]
tags: ["computerspel"]
---

_Tower of Freedom_ is een computerspel dat ik in mijn vrije tijd heb ontwikkeld (toen ik nog studeerde).

Alles is door mij gemaakt: het idee, de grafische kant, de code, de muziek, etcetera.

Het is gemaakt met de Godot Engine. Het werd een _feature_ in de Godot Showcase en leidde tot een baan als co-writer van een [boek over Godot](nl/schrijven/non-fictie/godot-book/)

## Waarom maakte je het?
Het spelidee ontstond op de universiteit. Ik speelde vaak grappige spelletjes met een vriend van mij, maar we konden heel weinig vinden dat je samen kon spelen. Dus toen maakte ik dit spel. (Om eerlijk te zijn is de multiplayer modus dan ook beter dan de single player.)

## Waar gaat het over?
In dit spel bouw je een toren om te ontsnappen uit een wereld. Als deze toren hoog genoeg is, kun je namelijk bij de uitgang.

Om te kunnen bouwen, moet je hout, steen en diamanten verzamelen uit de wereld om je heen. Er is alleen één probleem: links en rechts verschijnen monsters die je toren kapot willen maken. Als je ze niet op tijd verslaat, mag je weer opnieuw beginnen.