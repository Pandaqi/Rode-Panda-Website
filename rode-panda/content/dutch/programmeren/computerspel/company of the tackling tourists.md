---
draft: true
title: "Company of the Tackling Tourists"
translationKey: "tourists"
date: 2022-10-05

thumb: tourists.webp

color: 'orange'
resize: 2
layoutDir: 'vertical'

official: "https://pandaqi.com/company-of-the-tackling-tourists"

categories: ["programmeren", "ontwerpen"]
tags: ["videogame"]
---

_Company of the Tackling Tourists_ is een partyspel over het begeleiden van toeristen naar allerlei mooie bezienswaardigheden.

Voordat ze door je medespelers van de kaart worden getacklet. Of opgegeten door een krokodil. Of opgeofferd door _jou_ om een beetje snelheid erbij te krijgen.

Het idee is erg sterk en leuk. Maar omdat het mijn eerste grote spel was, heeft het zo zijn tekortkomingen. Een verbeterd vervolg verschijnt waarschijnlijk in de toekomst.

Bezoek mijn blog om een gedetailleerde [devlog](https://pandaqi.com/blog/videogames/devlog-company-of-the-tackling-tourists) te lezen over de ontwikkeling.

## Bijzonderheden
Dit was mijn eerste grote (lokale) multiplayerspel. Alle projecten hiervoor waren veel kleiner en meestal gratis gepubliceerd.

Ik had dit project 99% afgemaakt ... voordat ik het even opzij schoof. Sommige dingen voelden niet goed. Het spel behaalde niet het potentieel dat ik zag bij dit idee.

In de tussentijd gaf ik enkele middelgrote spellen uit. Bijvoorbeeld, _Rolling in the Sheepe_.

Ik leerde een hoop van deze uitgaves. Ik wachtte tot ik voelde dat ik klaar was om dit project 100% af te maken.

Dit waren de grote verbeteringen:
- **Less is more**: vroege versies hadden meerdere knoppen per speler. De uiteindelijk versie heeft slechts _bewegen_ en één knop voor _toerist opofferen_. Toegankelijk en simpel.
- **Zeg nee tegen UI**: vroege versies hadden veel tekst en icoontjes in de hoeken. (Verschillende hoeken voor verschillende spelers.) Na flink herschrijven kon ik dat vrijwel allemaal weghalen. Iets dat nooit eerder in me was opgekomen, maar overduidelijk de beste optie was nu ik het zag.
- **Nieuw systeem voor uitleg**: dit spel heeft veel unieke plekken en toeristen. Dus moest ik héél goed nadenken hoe ik dit uitleg aan spelers. Uiteindelijk ontdekte ik een kaartensysteem. Aan het begin van een leven zie je de achterkant van enkele kaarten. Draai ze om en je onthult één nieuw stukje informatie voor dat ene level. Zo leer je alles geleidelijk, precies wanneer je het nodig hebt en er zelf voor kiest, niet eerder en niet later.